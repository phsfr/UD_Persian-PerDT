رئیس انجمن جراحان قلب ایران تأکید کرد: کلیه امکانات پیشرفته تکنولوژیکی در خصوص انجام اعمال جراحی قلبی در ایران وجود دارد و نیازی به اعزام بیماران به خارج از کشور نیست.
وی هزینه‌های درمان بیماریهای قلبی را در ایران نسبت به سایر کشورها پایین‌تر دانست و گفت: استاندارد جراحیها و معالجه بیماریهای قلبی در کشور در مقایسه با کشورهای پیشرفته در بالاترین سطح قرار دارد.
رئیس انجمن جراحان قلب ایران اظهار امیدواری کرد که سومین کنگره تازه‌های قلب و عروق بتواند به بحث و تبادل نظر بین متخصصین ایرانی و خارجی پیرامون تازه‌های بیماریهای قلب و عروق در زمینه پیشگیری، تشخیص و درمان این دسته از بیماریها بپردازد.
سومین کنگره تازه‌های قلب و عروق به همت انجمن جراحان قلب ایران از ۲۷ تا ۳۰ خرداد ماه در بیمارستان امام خمینی تهران برگزار می‌شود.
معاون حقوقی و مجلس وزارت پست و تلگراف و تلفن اعلام کرد: با مصوبه اخیر مجلس موانع قانونی برای سرمایه‌گذاری کلان بخش خصوصی در مخابرات برداشته شده است.
وی افزود: انتظار می‌رود با اجرای این مصوبه صاحبان سرمایه، در بخش سودآور مشارکت‌های عملی داشته باشند.
مهندس طاهر داوودی شمسی، با اعلام این مطلب به خبرنگاران افزود: اجرای مصوبه مذکور به ویژه مواد ۴۲۱ و ۵۲۱ آن، به ایجاد تحول کمی و کیفی اساسی در اداره امور پست و مخابرات کشور منجر خواهد شد.
وی گفت: در این قانون واگذاری امور مخابرات و پست به بخش خصوصی به طور صریح پیش‌بینی شده و انتظار می‌رود که در برنامه سوم محدودیت سرمایه‌گذاریها نیز مرتفع شود.
وی در پاسخ به این سؤال که مشارکت بخش خصوصی در بخش تلفن همراه چگونه خواهد بود گفت: آئین‌نامه نحوه مشارکت و سرمایه‌گذاری بخش خصوصی در ایجاد و یا اداره تأسیسات تلفن همراه تا شش ماه آینده از سوی وزارتخانه تدوین و ابلاغ خواهد شد.
مهندس داوودی شمسی با تأکید بر لزوم واگذاری امور تصدیگری این بخش گفت: در روح قانون تصویبی اخیر در مجلس شورای اسلامی، شکستن انحصار و لزوم قراردادهای جدید نفتی و گازی ایران وجود دارد.
به هر حال ما در انتظار تشکیل مجلس ششم هستیم.
لندن - ایرنا:
هفته‌نامه اقتصادی میدل‌ایست اکونومیک چاپ لندن نوشت: اعلام برنده قراردادهای جدید نفتی و گاز ایران احتمالاً تا شروع به کار مجلس ششم به تعویق می‌افتد.
مید به استناد اعتقاد ناظران و کارشناسان می‌نویسد: این باور وجود دارد که کسب موافقت سازمانهای دولتی در ماه‌های گذشته به سبب افزایش تنش‌های سیاسی مربوط به انتخابات دو‌مرحله‌ای مجلس کند شده است.
هفته‌نامه مزبور که از ذکر نام منابع این ادعا خودداری کرده است در ادامه مطلب می‌افزاید: به همین خاطر، تصمیم‌گیرندگان احتمالاً تا تشکیل مجلس ششم صبر خواهند کرد.
به نوشته هفته‌نامه مید، حتی شرکت پتروپارس متعلق به شرکت ملی نفت ایران و سازمان گسترش صنایع ملی ایران که فازهای ششم تا هشتم طرح گازی پارس جنوبی را برنده شده نیز باید برای عقد قرارداد تا افتتاح مجلس ششم منتظر بماند.
مید پیش‌بینی می‌کند پس از تشکیل مجلس ششم برنده قرارداد بهره‌برداری از ذخایر نفت میدان برون‌ساحلی دارخوین که انتظار می‌رود شرکت ایتالیایی آجیپ برنده آن شده باشد، اعلام گردد.
دکتر کمال خرازی وزیر امور خارجه روز سه‌شنبه اظهارات بلنت اجویت نخست‌وزیر ترکیه را دخالت در امور داخلی ایران و خارج از عرف دیپلماتیک دانست.
وی اظهار داشت: متأسفانه این نخستین بار نیست که مسئولین ترکیه درباره همسایه بزرگ خود با بی‌پروایی کامل سخن می‌رانند و این همانند آن است که ما نیز درباره نحوه برخورد دولت ترکیه با اقلیتهای آن کشور، میزان آزادی و نوع حکومت ترکیه موضعگیری کنیم.
وزیر امور خارجه گفت: متأسفانه این روزها کسانی که از توسعه روابط حسنه میان ایران و ترکیه ناخرسندند، نهایت تلاش خود را برای ایجاد سوءتفاهم میان دو کشور به کار بسته و داستانهای جنجالی آفریده‌اند که جو مسمومی را در مطبوعات ترکیه به وجود آورده است.
این مساله در واگذاری امور مشاهده می‌شود و انتظار می‌رود که دست‌اندرکاران بخش مخابرات به این تصمیم به نحو شایسته جامه عمل بپوشانند.
از آن طرف هم کسانی نخواهند توانست در پوشش تحول، نوگرایی و اصلاحات، اساس دین، انقلاب و فرهنگ و اعتقادات مردم را زیر سؤال ببرند و از طریق اصلاحات آمریکایی، زمینه فروپاشی استقلال کشور و سلطه مجدد بیگانگان را فراهم آورند.
روزنامه بهار در بحث پیرامون سخنان رهبر انقلاب نوشته است: به دنبال سخنان مقام رهبری در زمینه لزوم به رسمیت شناختن تنوع و تکثر قانونمند در عرصهٔ سیاست و رد دیدگاه کسانی که چالش‌های سیاست مسالمت‌آمیز و قانونمند میان جناح‌های اصلی کشور را در مقابله کفر و ایمان و انقلاب و ضد‌انقلاب تلقی می‌کردند توسط ایشان، موجی از پشتیبانی و حمایت عمومی از این نظرات در جامعه جریان یافت.
انتظار می‌رفت پس از اعلام مواضع صریح مقام رهبری و اعلام حمایت همه جریان‌های سیاسی مؤثر کشور از آن فضای سیاسی آرامش یابد و جریان‌های مختلف همزیستی با یکدیگر را در چارچوب قانون بپذیرند.
اما، اقدامات اخیر توقیف روزنامه هم‌میهن و احضار مدیر‌مسئول روزنامه بهار خلاف این انتظار و توقع ایجاد شده است.
بعید است کسی نداند که با حذف بلندگوها و سخنگوهای این جریان سیاسی - اجتماعی نمی‌توان آن جریان را از صحنه روزگار حذف کرد.
اگر جریانی واقعاً نماینده بخشی از مردم باشد و دلبستگی‌های آنان را تصریح کرده و یکپارچه نماید، نمی‌توان آن را از صفحه جامعه پاک کرد.
احزاب، رسانه‌ها و سایر نهادهای مدنی، به عنوان واسط میان حکومت و توده مردم عمل می‌کنند.
خواسته‌های مردم را به گوش حکومت می‌رسانند.
تقاضاهای مردم را تعدیل می‌کنند.
تنگناها و محدودیت‌های حکومت را به مردم می‌نمایانند و امکان چانه‌زنی بر سر خط‌مشی‌ها را فراهم می‌کنند.
وقتی سیاستی به حذف این نهادهای واسط می‌پردازد در واقع امکان حل و فصل مسالمت‌آمیز خصومت‌ها و امکان تعدیل خط‌مشی‌ها از طریق چانه‌زنی و گفت و گو را از میان برمی‌دارد.
اینکار به معنای حذف تقاضاها و خواسته‌ها نیست بلکه در مقابل بیان مسالمت‌آمیز آن‌ها سد ایجاد می‌کند.
از چنین واقعه‌ای جز براندازان چه کسی سود می‌برد؟
واقعاً معلوم نیست چه کسانی از بر هم خوردن ساز و کارهای مسالمت‌آمیز در جامعه متضرر می‌شوند؟
معمای جامعه ما ریشه در چه چیز دارد؟
بالاترین مسئولین کشور بر حضور جناح‌های مختلف در عرصه سیاست مهر تایید زده‌اند و رقابت مسالمت‌آمیز در چارچوب اصول را مجاز شناخته‌اند.
اما آنان که ظاهراً بیشترین حمایت را از این مواضع کرده‌اند در مسیری مقابل آن حرکت می‌کنند، از این نوع حرکت چه منظوری دنبال می‌شود؟
اگر این بحران‌سازی کار یک اقلیت کوچک است چرا اکثریت در مقابل آن ساکتند؟
در برخورد با این بحران‌آفرینی تنها نمی‌توان به تحلیل بسنده کرد.
بایستی گامی به پیش نهاد.
به نظر می‌رسد گروه‌های مؤثر در کشور بایستی به طور صریح به گفت و گوی مستقیم با یکدیگر بپردازند.
دولت یا جبههٔ دوم خرداد باید پیش‌قدم شده و کنفرانسی با شرکت گروه‌های فعال سیاسی و نماینده‌هایی از رسانه‌های عمومی تشکیل داده و گفت و گویی فشرده و منطقی را میان جناح‌های مختلف کشور سامان دهند.
در این گفت و گو چارچوب کلی رقابت‌های سیاسی مورد بحث قرار گرفته و حداقلی از اصول ناظر بر چالش و رقابت مورد توافق قرار گیرد.
در جریان این گفت و گو جناح‌های سیاسی بر اهداف خویش پای فشرده و نهایت مورد نظر خویش را مشخص می‌سازند.
در جریان چنین گفت و گویی تندروان ماجراجو منزوی می‌شوند و راه‌حل‌هایی که کشور را به سوی بحران می‌برد مشخص می‌گردند.
ادامه این وضعیت موج‌آفرینی و بحران‌سازی به صلاح کشور نیست.
باید برای آن چاره‌ای اندیشید.
همه باید در یافتن این راه‌حل مشارکت جوییم.
انعکاس کم‌رنگ و پررنگ روزنامه رسالت هم در سرمقاله خود "مرزبندیها چه شد"؟!
نوشته است: مقام معظم رهبری در خطبه‌های نورانی نمازجمعه تهران یک جناح را در معرض خطر انحراف و جناح دیگر را در معرض خطر تحجر و جمود دانستند و از هر دو جناح خواستند نسبت به این دو خطر و نیز خطر نفوذ هوشیار باشند.
معظم‌له از جناحی که در معرض خطر انحراف به دلیل غفلت از ارزشها هستند، خواستند که صف خود را نسبت به معاندان و مخالفان نظام شفاف کنند و از آنان پرهیز نمایند.
همچنین به دو جناح توصیه فرمودند مرزهای کهنه گذشته را بشکنند و مرزهای فکری نو و جدیدی را بین خود تعریف نمایند.
حجت‌الاسلام والمسلمین مهدی کروبی دبیرکل مجمع روحانیون مبارز دیروز در یک موضع‌گیری صریح خواستار رقابت سالم گروهها در چارچوب اعتقاد به ارزشها و ولایت فقیه شد.
وی همچنین نسبت به نفوذیها هشدار داد و از آن‌ها با تأکید بر تعبیر امام) ره (به آتش‌بیاران معرکه یاد کرد.
وی گفت: مجلس ششم پاسدار ارزشها، پیرو امام و حامی ولایت فقیه خواهد بود.
این موضع‌گیری به‌موقع و هوشمندانه‌ای بود که هم در کم کردن فاصله خودی‌ها مؤثر است و هم مرز نیروهای انقلاب با مخالفان نظام را شفاف‌تر می‌کند.
در کنار این موضع‌گیری، واکنش آقای بهزاد نبوی را به عنوان سخنگوی جبهه دوم خرداد هم نسبت به بیانات مقام معظم رهبری دیدیم.
وی گفته است: اعضای ستاد دوم خرداد معتقدند که با اظهارات اخیر رهبری، جار و جنجالها بر سر تعارض بین ارزشها و اصلاحات خاتمه یافته است.
جبهه دوم خرداد از جناحها می‌خواهد که زمینه‌های تشنج را از بین ببرند.
از موضع‌گیری ارزشی آقای کروبی در روزنامه‌ها همشهری و ایران خبری نیست.
در برخی از روزنامه‌ها دوم‌خردادی به صورت کم‌رنگ این موضع‌گیری منعکس شد، اما موضع‌گیری آقای بهزاد نبوی به عنوان سخنگوی جبهه دوم خرداد خیلی پررنگ و درشت انعکاس یافت.
طبیعی است که این موضع‌گیری نه افکار عمومی را اقناع می‌کند و نه به انتظارات مقام معظم رهبری از جبهه دوم خرداد پاسخ می‌دهد.
مقام معظم رهبری در دیدار نمایندگان جبهه دوم خرداد فرمودند: جایگاه اصلی شما متن انقلاب است.
با تکرار اصول مشترک و تأکید بر خط امام، عدم جدایی دین از سیاست و دیگر اصول انقلاب، ضد‌انقلاب را منزوی و مرزهای خود را با آن‌ها کاملاً مشخص کنید.
در موضع‌گیری‌های سخنگوی جبهه دوم خرداد همیشه جایگاه تکرار اصول مشترک و تأکید بر خط امام که بدون شک منجر به مرزبندی با عناصر ضد‌انقلاب می‌شود خالی است.
آنچه که صادر شده است تکرار اطلاعیه‌های قبلی مبنی بر اتخاذ آرامش و سکوت آن هم در برابر رسوایی کنفرانس برلین و تعطیلی روزنامه‌ها خاطی است نه آنچه که مورد انتظار مردم و رهبری است.
اکنون که رهبری نظام اراده کرده است همه نیروهای خودی را با پرچم اصلاحات اسلامی و نیز تأکید بر اصول و آرمانهای اسلام و امام در زیر خیمه نظام جمع کند، تا مرز اصلاحات آمریکایی با اصلاحات انقلابی مشخص گردد، چرا عده‌ای در غبارآلود کردن فضای بین صفوف اصرار دارند.
روزنامه همشهری از قول دبیرکل سازمان مجاهدین انقلاب اسلامی می‌نویسد: جناح رقیب قواعد بازی سیاسی را رعایت نمی‌کند.
این روزنامه نوشته است: مشکل ما این است که جناح راست ظرفیت لازم برای پذیرش شکست را ندارد و قواعد بازی سیاسی را رعایت نمی‌کند.
سید محمد سلامتی، دبیرکل سازمان مجاهدین انقلاب اسلامی، در گفت و گو با خبرگزاری دانشجویان ایران) ایسنا (با بیان مطلب بالا افزود: نمونه این عدم ظرفیت را می‌توان در واکنش به نتایج انتخابات ۲۹ بهمن مشاهده کرد.
عوامل جناح راست هنوز نتوانسته‌اند موافقت خود را با این انتخابات اعلام کنند و تمام تلاششان این بوده است که آرای مردم را خدشه‌دار کنند.
وی با اشاره به عدم اعلام نتایج آرای مردم تهران، گفت: در شورای نگهبان افرادی حضور دارند که به جناح رقیب جبههٔ دوم خرداد کاملاً وابسته هستند و می‌خواهند یا انتخابات را تایید نکنند و یا لااقل اعلام نتایج را تا جای ممکن به تأخیر بیاندازند.
دبیرکل سازمان مجاهدین انقلاب اسلامی همچنین با بیان این که عدم اعلام نتایج قطعی انتخابات تهران به روحیه مردم، نظام و خود شورای نگهبان ضربه زده است، خاطرنشان کرد: ضربه‌ای که به روحیه مردم وارد آمد این بود که همه اشتیاق و علاقه‌ای که در نتیجهٔ انتخابات ۲۹ بهمن از لحاظ ملی بین مردم و نظام به وجود آمد کمرنگ شد و شیرینی این پیروزی را به کام مردم و به‌خصوص ۳ میلیون رای‌دهنده تهرانی تلخ کرد.
ضربه‌ای که به نظام وارد آمد هم این بود که اعتبار نظام را در جهان خدشه‌دار کرد.
وی در ادامه تأکید کرد: در این شرایط تنها خود شورای نگهبان می‌تواند در جهت تقویت خود اقدام کند.
سلامتی، در ادامه با اشاره به تأکید مقام معظم رهبری بر ضرورت توجه به بحث وحدت ملی، گفت: وقتی در عرصه سیاسی کشور برخوردهای سازنده انجام نمی‌شود این خود زمینه بروز اختلاف است.
وی در پایان گفت: ما از جناح رقیب خود مصرانه می‌خواهیم که رقابت سالم بین جناحهای سیاسی را به رسمیت بشناسد، چرا که اگر این اصل را بپذیرد هرگز زیر بار قشر افراطی و نفوذی خود نیز نخواهد رفت.
روزنامه بیان تحت عنوان "کرباسچی قربانی یک نه" نوشته است: پس از این که محمد هاشمی به همراه فائزه دختر آقای هاشمی رفسنجانی به دفاع از برادر و پدر پرداختند و روزنامه صبح امروز نوار خانم هاشمی را چاپ نمود، اختلافات درونی کارگزاران نمود بیشتری پیدا کرد، آقایان مهاجرانی و عطریانفر به انتقاد از محمد و فائزه پرداختند و سعی نمودند به صورتی فتیله بحث را پایین بکشند.
پس از انتخابات ۲۹ بهمن و مشخص شدن وضعیت آرای آقای رفسنجانی فشار زیادی از طرف بخشی از کارگزاران به بخش دیگر نیز شروع شد تا به هر نحو ممکن این حزب را از جبهه دوم خرداد خارج کنند به ویژه این که روزنامه هم‌میهن پس از ترور حجاریان و همچنین در فضای تیره و مه‌آلود پخش گزینشی کنفرانس برلین همگامی خود را با روزنامه‌ها دیگر دوم‌خردادی بجد از خود نشان داد.
پس از آن که ۲۱ نشریه در سری اول توقیف گردید و اولین اطلاعیه جبهه دوم خرداد در اعتراض به آن‌ها منتشر شد امضای کارگزاران نیز در آن به چشم می‌خورد.
آقای محمد هاشمی در واکنش به این اطلاعیه بیانیه‌ای تحت عنوان "کارگزاران در اعتراض به کنفرانس برلین" صادر نمود.
بلافاصله آقای کرباسچی، دبیرکل حزب اعلام نمود که هر نوع بیانیه در ارتباط با مسایل جریانات سیاسی کشور از طرف کارگزاران فقط در کنار اطلاعیه‌های جبهه دوم خرداد رسمیت دارد.
البته اوج ماجرا موقعی بود که هم‌میهن از کنار خطبه‌های جنجالی آقای هاشمی رفسنجانی با زیرکی تمام عبور کرد.
بخوانید از آن دفاع نکرد.
به‌زعم نگارنده، آقای کرباسچی هوشیارتر از این‌هاست که دو بار از یک سوراخ گزیده شود، وی هیچ‌گاه ماجرای محاکمه در محکومیت خویش و تحمل زندان را توسط جناح محافظه‌کار و سکوت جناب هاشمی را فراموش نخواهد کرد.
مازاد تراز حساب جاری ایران در سال گذشته به ۴ / ۷ میلیارد دلار بالغ شد.
وی گفت: با توجه به افزایش درآمدهای ارزی، در سال گذشته تمامی بدهی‌های زمان‌بندی‌شده ایران به بانک‌های خارجی به‌موقع پرداخت شد و با ۲۶ درصد کاهش به ۱۰ میلیارد و ۳۰۰ میلیون دلار رسید.
نوربخش رشد نقدینگی در سال ۷۸ را ۲۰ درصد اعلام کرد و رشد دارایی‌های نظام بانکی و افزایش میزان تسهیلات اعطایی به بخش خصوصی را از دلایل عمده افزایش نقدینگی دانست.
وی گفت: در سال ۷۷ به دلیل کاهش رشد اقتصادی، تشکیل سرمایه نیز حدود ۴۱ / ۵ درصد کاهش داشت، اما در سال ۷۸ رشد تشکیل سرمایه به میزان ۸ / ۱۰ درصد ثبت شد.
نوربخش تأکید کرد: در سال گذشته بیشترین سرمایه‌گذاری دولت به میزان ۲۶ درصد در بخش صنعت بود که از محل این سرمایه‌گذاری ۲۲۹۵ واحد تولیدی راه‌اندازی شد.
سرمایه‌گذاری در بخش ساختمان نیز با سیاست‌های تحریک‌کننده دولت بیش از ۹۲ درصد افزایش یافت.
رئیس کل بانک مرکزی این ادعا که دولت در برنامه‌های اقتصادی خود تسلیم حوادث است، را رد کرد و با تشریح مشکلات اقتصادی سالهای ۷۶ و ۷۷ بر تأثیر سیاست‌های دولت در شکل‌گیری وضعیت کنونی اقتصادی تأکید کرد.
وی تلاش مستمر ایران برای احیای جایگاه برنامه فارسی مرکز اسلامی انگلیس را ستود.
مرکز اسلامی انگلیس از عموم برادران و خواهران ایمانی برای حضور در این برنامه دعوت به عمل می‌آورد.
برای کسب اطلاعات بیشتر با شماره تلفن: ۱۰۵۵ ۴۰۶۷ ۰۲۰ تماس حاصل فرمایید.
زمان: ساعت هفت و چهل و پنج دقیقه بعد از ظهر، سی‌ام اردیبهشت ماه ۱۳۷۹ برابر با نوزدهم می سال ۲۰۰۰.
وی تصمیمات تعیین‌کننده اوپک در تنظیم قیمت نفت خام و اجرای طرح اسکان ۷۷ برای ایجاد تحرک در بخش مسکن و صنایع وابسته را از اقدامات مؤثر دولت دانست.
معاون وزیر راه و ترابری اعلام کرد: سازمان بنادر و کشتیرانی آماده است حدود ۲۱ هزار میلیارد ریال از دارایی‌های خود به نرخ‌های جاری را که نرخ استهلاک آن بیش از یکهزار میلیارد ریال در سال است، به بخش خصوصی واگذار کند.
مختار کلانتری در دومین روز همایش خصوصی‌سازی در بخش حمل و نقل دریایی و بنادر گفت: از ابتدای واگذاری فعالیت‌ها به بخش‌های غیردولتی تا کنون ۴۵۰ شرکت در این بخش مشارکت و حدود ۱۷۰ میلیارد ریال در بخش‌های زیربنایی بنادر سرمایه‌گذاری کرده‌اند.
مدیرعامل سازمان بنادر و کشتیرانی پیشنهاد کرد: سرمایه‌گذاران داخلی برای تقویت توان خود به شرط انتقال دانش فنی به کشور از تسهیلات اعتباری شرکای خارجی کمک بگیرند.
کلانتری با اشاره به تسهیلات اعطایی سازمان بنادر و کشتیرانی به سرمایه‌گذاران بخش خصوصی گفت: در صورتی که سرمایه‌گذاران داخلی برای جابه‌جایی مسافران در جنوب کشور اقدام به خرید شناور کنند و آن را در داخل ثبت نمایند تعرفه خرید آن‌ها با دلار ۷۰ ریالی محاسبه خواهد شد و چنانچه در خارج از کشور ثبت شود ۵۰ درصد تخفیف به این سرمایه‌گذاران اعطا می‌شود.
به گفته وی سازمان بنادر و کشتیرانی میزان تخفیف تعرفه‌های بندری برای شرکت‌های غیردولتی را از ۳۰ درصد به ۵۰ درصد افزایش خواهد داد.
وی تصریح کرد: بر اساس مواد پیش‌بینی‌شده در قانون برنامه سوم تمامی امتیازهای اعطایی به بخش دولتی حذف شده و شرایط فعالیت برای تمامی شرکت‌ها اعم از دولتی و غیردولتی یکسان خواهد بود.
کلانتری پیشنهاد کرد: شرکت‌های بخش خصوصی باید در اسرع وقت نسبت به تشکیل یک شرکت سهامی عام اقدام کنند تا بتوانند قادر به گشایش اعتبار و خرید کشتی برای تجهیز ناوگان بخش خصوصی باشند.
روزی عدی‌بن‌حاتم بعد از شهادت علی) ع (به نزد معاویه رفت.
وقتی عدی‌بن‌حاتم بر معاویه وارد شد، عمروبن‌عاص و مردی از بنی وحید در نزد معاویه بودند.
معاویه گفت: ای اباظریف!
آیا روزگار از یاد علی) ع (چیزی را در دل تو باقی نهاده است؟
گفت: بر من روزی نمی‌گذرد مگر آن که علی) ع (را یاد می‌کنم.
معاویه گفت: چقدر در دل تو از دوستی علی) ع (باقی است؟
گفت: تمام محبت او در دلم باقی است.
هرگاه او را یاد می‌کنم، بر آن محبت و دوستی افزوده می‌شود.
معاویه گفت: من تصمیم دارم که نام و یاد او را از بین ببرم.
عدی گفت: قلوبنا لیست بیدک معاویه.
معاویه!
قلبهای ما در دست تو نیست!
معاویه می‌پنداشت او اگر نام حسین) ع (را نبرد و حسین) ع (را سرور و بزرگ بنی‌هاشم نداند امور واقع چنان که او می‌خواهد شکل می‌گیرد.
از این رو، وقتی مروان‌بن‌حکم حاکم مدینه برای معاویه نامه می‌نویسد که مردم مدینه از بیعت با یزید خودداری می‌کنند، معاویه مروان را عزل می‌کند، و سعیدبن‌عاص را به عنوان حاکم مدینه منصوب می‌نماید.
معاویه به سعیدبن‌عاص مأموریت می‌دهد که از مردم بویژه چهره‌های شاخص و ممتاز مدینه برای یزید بیعت بگیرد.
سعیدبن‌عاص با شدت عمل و سرکوب و آزار مردم تلاش می‌کند برای یزید بیعت بگیرد.
عده‌ای بیعت می‌کنند.
اما اکثریت مردم، بویژه بنی‌هاشم مقاومت می‌کنند.
عبدالله‌بن‌زبیر هم مخالفت می‌کند.
سعیدبن‌عاص نامه‌ای برای معاویه می‌نویسد: مردم در بیعت با یزید کندی و مقاومت می‌نمایند.
از بنی‌هاشم هم حتی یک نفر حاضر به بیعت با یزید نشده است.
عبدالله‌بن‌زبیر هم دشمنی خود را آشکار کرده است.
من هم بدون سپاه و افراد مورد نیاز نمی‌توانم کاری بکنم.
یا این که خودت - معاویه - به مدینه بیا.
معاویه برای عبدالله‌بن‌عباس و عبدالله‌بن‌زبیر و عبدالله‌بن‌جعفر و حسین بن علی) ع (نامه می‌نویسد.
از سعیدبن‌عاص هم می‌خواهد که او نامه‌ها را به دست مخاطبان معاویه برساند.
در نامه به سعیدبن‌عاص، معاویه او را به دوراندیشی و مدارا نسبت به حسین بن علی) ع (توصیه می‌کند.
در مورد عبدالله‌بن‌زبیر سفارش می‌کند که کاملاً مواظب او باش.
در نامه‌های جداگانه‌ای که معاویه برای عبدالله‌بن‌عباس و عبدالله‌بن‌جعفر و عبدالله‌بن‌زبیر و حسین بن علی) ع (می‌نویسد در هر نامه می‌کوشد متناسب با شئون و موقعیت مخاطب نامه از سیاست تهدید یا تطمیع سود جوید.
به عبدالله‌بن‌عباس می‌نویسد: من می‌توانستم تو را به جرم تحریک مردم در قتل عثمان به قتل برسانم.
به محض این که نامه‌ام به دستت رسید، به مسجد برو، قاتلان عثمان را لعن کن و با حاکم من بیعت نما.
کسی که انذار کند معذور است.
و تو به خودت بیناتری!
به عبدالله‌بن‌جعفر می‌نویسد: تو خوب می‌دانی که من ترا نسبت به دیگران ترجیح می‌دهم و درباره تو و خانواده‌ات حسن نظر دارم.
از تو خبری رسیده که آن را ناخوشایند می‌شمرم.
اگر بیعت کنی موجب سپاس خواهد بود.
و اگر از بیعت روی گردانی بدان مجبور خواهی شد!
برای عبدالله‌بن‌زبیر شعری نوشت که پیامش نافرمانی عبدالله‌بن‌زبیر در برابر بردباری و توانایی معاویه بود، مثل سرپیچی شیطان از امر خداوند.
نامه‌اش به امام حسین) ع (محترمانه‌تر از دیگران بود.
امام حسین) ع (را به تقوای الهی و پرهیز از فتنه توصیه می‌کند و این که امام حسین) ع (درباره خودش و دینش و امت محمد) ص (بیندیشد: اما بعد فقد انتهت الی منک امور، لم اکن اظنک بما رغبه عنها و ان احق الناس بالوفاأ لمن اعطی بیعث من کان مثلک فی خطرک و شرفک و منزلتک التی انزلک الله بها.
از طرف تو اخباری رسیده است که هرگز گمان نمی‌کردم بدان گونه مطالب گرایش داشته باشی.
شایسته‌ترین مردم در وفاداری با کسی که همانند تو در شرافت و منزلت و بزرگی است بیعت کرده‌اند.
حال در امر خلافت منازعت نکن، از خدا بترس و این امت را در فتنه میانداز و متوجه خود و دین خود و امت محمد باش.
این آیه قرآن هم خاتمه نامه معاویه بود که: ولا یستخفنک الذین لایوقنون) سوره روم، آیه ۶۰ (.
مبادا آنان که به مرحله یقین نرسیده‌اند تو را بی‌ثبات و سبکسر گردانند.
امام حسین) ع (پاسخی به معاویه داد که پاسخ او طلایه انقلاب عاشوراست.
مثل درخشش فجر، آفتاب خونرنگ در متن سیاهی شب، نامه‌ای که به تعبیر علاالی، بر تاریخ سایه افکنده است و رودرروی سلطه و ستم قرار گرفته است.
امام حسین) ع (به معاویه نوشت: نامه‌ات رسید.
متذکر شده‌ای که از ناحیه من اخباری به تو رسیده که انتظار آن را نداشتی و گمان داشتی که نسبت به آن امور رغبت نشان نمی‌دهم.
نیکیها به دست خداوند است.
اگر اراده کند آدمی را به سوی نیکی و سعادت راهنمایی می‌کند و اگر اراده‌اش تعلق نگیرد راه هدایت را بر انسان مسدود می‌نماید.
در نامه‌ات یادآور شده‌ای که در مورد من مطالبی به تو رسیده است.
مطالب نادرست را افراد مغرض و سخن‌چین و جاسوس به تو رسانده‌اند که می‌خواهند جامعه را دچار تفرقه کنند.
این افراد گمراه که از راه راست خارج شده‌اند بر من دروغ و افترا بسته‌اند.
من قصد جنگ و اختلاف ندارم اما، از جنگ نکردن با تو و حزب تو که از قاسطین هستند به خداوند پناه می‌برم، افراد ستمباره‌ای که اطراف تو را گرفته‌اند داخل در حزب ستمگران و یاران شیطان‌اند.
آیا تو قاتل حجر و یاران و دوستان او که اهل زهد و عبادت بودند نیستی؟
آنان برای از میان بردن بدعت و انجام امربه‌معروف و نهی‌ازمنکر قیام کردند.
تو از روی ظلم و ستمگری پس از این که با آنان پیمان بستی، پیمانت را شکستی و آنان را کشتی و خداوند را با خودت دشمن کردی.
آیا تو قاتل عمروبن‌حق که از بسیاری عبادت پیشانی‌اش پرپینه بود نیستی؟
او را هم بعد از این که با او پیمان بستی کشتی.
آیا تو ادعا نکردی که زیاد فرزند ابوسفیان است و حال آن که پیامبر) ص (فرمود: الولد للفراش و للعاهر الحجر.
پس از استلحاق زیاد را بر مردم مسلط کردی.
او بر مسلمانان سخت گرفت، دست و پای مسلمانان را قطع کرد، آنان را بر شاخه‌های درخت آویخت.
ای معاویه!
گویی تو از این مردم نیستی.
آن‌ها هم از تو نیستند.
آیا تو قاتل حضرمی نیستی؟
زیاد به تو گزارش داد که حضرمی بر دین علی‌ابن‌ابیطالب) ع (است.
آیا علی) ع (بر غیر دین پسرعمویش بود؟
که تو اینک بر جای او نشستی.
بزرگترین شرف و افتخار تو و اجدادت در جاهلیت این بود که در زمستان و تابستان کاروان راه می‌انداختند و به سفر و تجارت می‌پرداختند.
اکنون از برکت جدم در آن مقام نشستی.
و اینهمه جنایت و مفسده را انجام می‌دهی.
حال در نامه‌ات برای من می‌نویسی که امت محمد) ص (را گرفتار فتنه و آشوب مکن!
من فتنه‌ای را بزرگتر از حکومت تو مشاهده نمی‌کنم.
در نامه‌ات نوشته‌ای که متوجه خودت و دینت و امت محمد) ص (باش.
به خداوند سوگند من افضل از جهاد با تو چیز دیگری را نمی‌بینم.
اگر بتوانم با تو جهاد کنم، جهاد با تو بهترین عبادت برای من خواهد بود.
و اگر نتوانم استغفار می‌کنم و از خداوند توفیق جهاد با تو را طلب می‌کنم.
در نامه‌ات نوشته‌ای: تو با من مکر کن من هم با تو مکر می‌کنم.
اینک ای معاویه!
با من مکر و کید کن، هرچه می‌خواهی انجام بده، از زمانهای گذشته همواره با مردمان صالح مکر کرده‌اند.
امیدوارم که تو جز به خودت به دیگری آسیبی نرسانی و اعمال شومت را نابود سازی.
اکنون هرچه می‌خواهی شیطنت کن.
ای معاویه!
از خدا بترس و بدان خداوند کتابی دارد که تمام اعمال از کوچک و بزرگ در آن ثبت شده و بدان که خداوند تو را فراموش نکرده است و بزودی تو را غافلگیر می‌کند و برای این دروغ‌ها و تهمت‌ها مواخذه‌ات می‌نماید.
تو اکنون کودکی را برای امارت انتخاب کرده‌ای که شراب‌خوار و سگ‌باز است.
می‌بینم که خودت را به نابودی افکنده‌ای و دینت را نابود کرده‌ای و ملت را تباه ساخته‌ای.
عبدالله علاالی به این عبارت امام حسین) ع (در نامه به معاویه توجه جدی نموده است که: کانک لست من هذه الا مه ولیسوا منک.
انگار تو از این مردم نیستی، آنان هم از تو نیستند.
وقتی حاکم هرکس را بخواهد می‌کشد و شکنجه می‌کند، هر خانه‌ای را خواست ویران می‌کند، اموال هرکس را خواست به غارت می‌برد، به هرکس هرقدر خواست می‌بخشد، در یک کلام جان و مال و آبروی مردم برای او ارزش و اعتباری ندارد، پیداست که تمامی نسبتها و رابطه‌های چنین حاکمی با مردم قطع می‌شود.
آنچه برای حاکم اهمیت پیدا می‌کند شخص او و وابستگان به اوست.
وقتی امام حسین) ع (به معاویه می‌گوید تو از این مردم نیستی، در واقع او را فردی تنها، بریده از مردم و نیز بریده از سرزمین تلقی می‌نماید.
ویژگی قدرت مطلقه بی‌مهار همین تنهایی و انزوای از درون و برون است.
دکتر عطاالله مهاجرانی وزیر فرهنگ و ارشاد اسلامی یکشنبه شب در جمع نویسندگان، اندیشمندان و شخصیت‌های فرهنگی و ادبی کویت سخنانی ایراد کرد و سیاست‌های فرهنگی ایران را در زمینه‌های گوناگون برای آن‌ها تشریح کرد و به سؤالات پاسخ داد.
دکتر مهاجرانی در سخنان خود ابتدا به ماجرای محاکمه متهمان به جاسوسی برای اسرائیل پرداخت و گفت: چند سال پیش آمریکایی‌ها در مورد دخالت عوامل موساد در آمریکا هشدار دادند و برخی عوامل سازمان جاسوسی اسرائیل در سازمانهای دولتی کشور خود را نیز دستگیر کردند.
در ایران هم شبیه همین اتفاق روی داده و تعدادی یهودی و مسلمان، اطلاعاتی از داخل کشور را در اختیار سرویس‌های جاسوسی اسرائیل قرار می‌دادند.
وی گفت: وقتی که این‌ها دستگیر و به پای میز محاکمه کشیده می‌شوند و اقرار می‌کنند که برای موساد اطلاعات جمع‌آوری می‌کرده‌اند واشنگتن و تل‌آویو علیه ما جنجال تبلیغاتی به راه می‌اندازند.
دکتر مهاجرانی سپس به تحلیل اوضاع سیاسی - اجتماعی ایران قبل و بعد از انقلاب پرداخت و پس از اشاره به دو حرکت انقلابی و اصلاح‌طلبانه نهضت مشروطیت و نهضت ملی کردن صنعت نفت گفت: در مقطعی که انقلاب اسلامی به پیروزی رسید، جنبش مردم، هم بعد ضد‌استبدادی و هم وجه ضد‌استعماری بسیار مشخصی داشت که به سقوط نظام پادشاهی و پایان دادن به دخالت کشورهای خارجی در ایران انجامید.
وزیر فرهنگ و ارشاد اسلامی گفت: در ۱۲ سال پس از انقلاب اسلامی و در مراحل مختلف، مشارکت مردم به شکل بسیار گسترده‌ای هم به لحاظ کمی و هم به لحاظ کیفی در ایران بروز و ظهور پیدا کرده است.
وی افزود: توجه به مباحث نظری مانند حقوق مردم، آزادی، حدود آزادی، نسبت بین آزادی و قدرت و نسبت بین دین و آزادی، در سه سال اخیر بیش از گذشته در ایران مورد توجه قرار گرفته است.
وزیر فرهنگ و ارشاد اسلامی در پاسخ به سؤالاتی در مورد فعالیت شورای نگهبان با اشاره به وظیفه این شورا برای نظارت بر انتخابات مجلس و ریاست‌جمهوری گفت: این، به آن معنی نیست که ما به بعضی از مواضع این شورا در مورد انتخابات، هیچ گونه انتقاداتی نداشته باشیم.
وی گفت: شورای نگهبان نهادی موجه و قانونی است که در چارچوب قانون اساسی به وظایف خود عمل می‌کند.
وزیر فرهنگ و ارشاد اسلامی در مورد پاسخگویی دولت در مورد عملکرد خود نیز گفت: با قدرتی که مجلس در ایران دارد، در واقع پاسخگویی بخش‌های مختلف دولت به مردم تضمین شده است.
وی در مورد تحولات فرهنگی در جمهوری اسلامی ایران گفت: دولت و حکومت در کشور ما به تکثرگرایی در حوزه فرهنگ اعتقاد دارند و در حوزه اندیشه و فکر شاهد تعددگرایی هستیم.
وی گفت: در حالی که آقای عبدالله نوری در زندان به سر می‌برد، کتاب مدافعات وی در کمتر از یک سال پانزده بار در تیراژ بیش از ۱۵۰ هزار نسخه چاپ شده و درواقع این گونه نبوده که اگر حکومت از نظر سیاسی یا فردی مشکل پیدا کرد، جلو اندیشه و نظر او را بگیرد.
دکتر مهاجرانی گفت: در عین حال جامعه‌ای مانند ایران به نقطه‌ای رسیده که اگر دولتی تصمیم گرفت جلو انتشار کتابی را بگیرد، به این معنی نیست که جامعه اطلاع نیابد و اطلاعات در جامعه به‌سرعت منتشر نشود.
وزیر فرهنگ و ارشاد اسلامی با اشاره به این که سابقه تکثرگرایی در حوزه فرهنگ، حزب‌گرایی در حوزه سیاست و مشارکت مردم در امور مختلف سابقه طولانی در ایران ندارد، افزود: رسیدن به نقطه مطلوب در این زمینه‌ها به زمان نیاز دارد.
دکتر مهاجرانی گفت: به‌رغم برخی مشکلات، فرهنگ ایران اسلامی به رشد خود ادامه می‌دهد و برخی ترورها، یا تعطیل شدن روزنامه‌ها جلو رشد فرهنگ را نمی‌تواند بگیرد.
وی گفت: ترور آقای حجاریان که خوشبختانه از آن سالم بیرون آمد، موجب افزایش آگاهی مردم نسبت به وضعیت عمومی به شکل بسیار مؤثری شد و کتاب وی با عنوان جمهوری یا افسون‌زدایی از قدرت در فاصله یک هفته شش بار چاپ شد که نشان می‌دهد جامعه چقدر نسبت به اندیشه‌های وی توجه داشته است.
وزیر فرهنگ و ارشاد اسلامی افزود: تعطیل شدن برخی روزنامه‌ها، موجب شد شمارگان روزنامه‌ها مورد توجه مردم به‌سرعت افزایش یابد و قوه قضائیه نیز وعده داد که این تعطیلی‌ها موقت است و به‌زودی محکمه در این مورد رأى خود را اعلام می‌کند.
آیت‌الله هاشمی شاهرودی رئیس قوه قضائیه روز سه‌شنبه گفت: همان طوری که مقام معظم رهبری فرمودند نظام و به ویژه دستگاه قضایی کشور نیاز به اصلاحات و تحولات دارد.
وی در دیدار رئیس و معاونان مرکز تحقیقات فقهی قوه قضائیه افزود: مراکز تحقیقاتی در قوه قضاییه باید کمک‌های کاربردی و میدانی داشته باشند و به گونه‌ای ایفای نقش کنند که دستگاه قضایی بتواند مشکلات ساختاری و سیستمی خود را بهبود و اصلاح کند.
رئیس قوه قضائیه اظهار داشت: این مراکز تحقیقاتی در عین حال که از فضلای توانمند حوزه استفاده می‌کند باید یک شبکه ارتباط و اتصال کامل با تشکیلات قضایی و اجرایی داشته باشد و مشرف به اوضاع جاری نظام قضایی و محاکم، مشکلات دستگاه قضایی را چه از نظر فقهی و چه از نظر حقوقی پاسخ دهد.
آیت‌الله شاهرودی تصریح کرد: رفع مشکلات قضایی باید ملاک اولویت تحقیقات در مراکز تحقیقاتی قوه قضائیه باشد.
نمایشگاه تعدادی از اشیاء سفالی و فلزی متعلق به هزاره پنجم تا هزاره اول پیش از میلاد همزمان با هفته میراث فرهنگی در موزه باغ تاریخی فین کاشان تشکیل می‌شود.
این اشیاء تاریخی و باستانی از تپه‌های باستانی سیلک در کاشان به دست آمده است.
از آن جا که بشر برای سکونت و زندگی خود در این منطقه با استفاده از مصالح ساختمانی نظیر خشت خام، آجر پخته و ملات اقدام به ساخت و احداث خانه و کاشانه نموده است از سیلک کاشان به عنوان آغازگر مدنیت در دشت نام برده می‌شود.
از این منطقه که امروز به صورت دو تپه بزرگ شمالی و جنوبی و با فاصله ۸۰۰ متر از یکدیگر قرار گرفته‌اند ظروف سفالی منقوش در رنگهای قرمز، نخودی، خاکستری و نیز دوکهای سنگی و گلی و اشیاء مختلف فلزی و استخوانی به دست آمده است.
این اشیاء بیانگر ابداع ریسندگی نخ، بافت پارچه و ساخت چرخهای سفالگری برای نخستین بار در این منطقه می‌باشد.
به اعتقاد کارشناسان قدمت تپه‌های سیلک و اشیاء مکشوفه از آن به هزاره پنجم قبل از میلاد می‌رسد، اما تمدن موجود در این منطقه تا سده‌های آخر هزاره اول قبل از میلاد نیز تداوم داشته است.
بر اساس لوح‌های گلی به دست آمده از برخی لایه‌های تپه، اقوام ساکن در سیلک از نوعی خط و نگارش مخصوص استفاده می‌کرده‌اند.
بخش عمده‌ای از اشیاء مکشوفه سیلک در موزه لوور پاریس نگهداری می‌شود.
مدیر‌عامل شرکت مخابرات استان لرستان گفت: به مناسبت فرا‌رسیدن روز جهانی ارتباطات، دو هزار و ۵۰۰ شماره تلفن جدید به خطوط شهری استان لرستان اضافه شد.
نصرالله حسینیان، افزود: این خطوط با اجرای سه طرح توسعه تلفن شهری، در شهرستانهای بروجرد، نورآباد و معمولان ایجاد شده است.
همچنین به همین مناسبت سه مرکز ۲۵۶ شماره‌ای روستاهای کفراج نورآباد، ناوه‌کش، خرم‌آباد و چغابیت کوهدشت به بهره‌برداری رسید.
مدیرعامل شرکت مخابرات استان لرستان افزود: در این روز همچنین ۳۵ دفتر مخابراتی در شهرهای خرم‌آباد، بروجرد، دورود، نورآباد، پلدختر و الیگودرز به بهره‌برداری رسید که از این دفاتر مخابراتی ۸۳ دفتر از طریق تلفن همراه و ۵۱ دفتر به وسیله خط فیزیکی ارتباط برقرار کردند.
با افتتاح این دفاتر، شمار دفاتر مخابراتی لرستان به ۶۷۸ دفتر رسید.
رئیس میراث فرهنگی هرمزگان، از ادامه عملیات باستان‌شناسی در قلعه موسوم به پرتغالی‌ها در جزیره قشم خبر داد.
مهندس محمد قایدی، افزود: این عملیات توسط یک تیم کاوش این سازمان با استقرار در قشم، از اوایل سال جاری آغاز شده و تا کنون به نتایج خوبی دست یافته است.
وی گفت: این تیم ۲۰ نفره از آغاز فعالیت خود آثار با‌ارزشی از جمله بقایای سفالی، چینی، گلوله‌های سنگی و فلزی و توپهای جنگی کشف کرده است.
قائدی اظهار داشت: این تیم با همکاری منطقه آزاد قشم، کارش را تا بررسی و شناسایی کامل قلعه ادامه خواهد داد.
وی افزود: بعد از اتمام کاوش و تهیه نقشه، مرمت این بنای مربوط به دوره صفویان آغاز خواهد شد.
به گفته وی، سازمان میراث فرهنگی همچنین درصدد کاوش باستانی در غار موسوم به خربس قشم، نیایشگاه میتراییسم و سد ساسانی و چاه‌های بندر تافت مربوط به دوره قبل از صفوی است.
به گفته کارشناسان، قلعه پرتغالی‌ها در سال ۱۵۰۷ میلادی توسط پرتغالی‌ها در قشم ساخته شد که بعدها از سوی نیروهای ایرانی به تصرف در آمد.
آئین بزرگداشت دویست و شصت و هفتمین سالروز تولد مختومقلی فراغی شاعر و عارف مسلمان ترکمن روز سه‌شنبه در روستای آق‌تقای مراوه تپه مینودشت برگزار شد.
در این آئین که شمار زیادی از دوستداران این شاعر نامی از داخل و خارج از کشور حضور داشتند، ابراهیم درازگیسو استاندار گلستان طی سخنانی از شخصیت این اندیشمند مسلمان تمجید کرد.
آنه قربان آشیرف رئیس انستیتوی نسخ فارسی ترکمنستان در این مراسم گفت: در اشعار مختومقلی عشق، دوستی و صلح و آنچه مورد نیاز بشر است دیده می‌شود.
او افزود: مختومقلی در میان ایرانیان از جایگاه ویژه‌ای برخوردار است که برگزاری هفته‌ای به نام او در ایران از نشانه‌های آن است.
آرامگاه مختومقلی فراغی در روستای آق‌تقای مراوه تپه در جوار مقبره پدرش دولت‌محمد آزادی قرار دارد.
در سه‌ساله اخیر تلاش‌هایی برای ساخت مقبره با‌شکوهی برای این شاعر شهیر به عمل آمده است.
اولین همایش علمی آموزش پیش از دبستان و تأثیر آن بر رشد اجتماعی، عاطفی و اخلاقی کودک روز سه‌شنبه در دانشگاه محقق اردبیلی برگزار شد.
مدیرکل بهزیستی استان اردبیل در این همایش گفت: تبیین اهمیت آموزش کودکان ۶ تا ۳ ساله به عنوان یکی از شاخص‌های توسعه در جامعه ضروری است.
دکتر احد اعظمی افزود: متأسفانه در استان اردبیل تنها ۲ / ۵ درصد از کودکان تحت پوشش برنامه‌های آموزشی پیش از دبستان قرار دارند.
به گفته وی بهزیستی این استان در سالهای اخیر در زمینه افزایش تعداد مهدهای کودک ۵۲۳ درصد رشد داشته و استقبال گسترده‌ای نیز توسط بخش خصوصی و دولتی در این راستا صورت گرفته است.
وی اظهار داشت: در حال حاضر افزایش کیفی و کمی مهد کودکها و حل مشکل دو‌زبانه بودن کودکان در رئوس برنامه‌های سازمان بهزیستی استان اردبیل قرار دارد و اخیراً مجوز تأسیس ۶۰ مهد کودک در سطح استان صادر شده است.
این همایش با حضور مسئولان و کارشناسان بهزیستی استانهای آذربایجان شرقی، آذربایجان غربی، زنجان، گیلان و اردبیل برگزار شد.
معاون امور عمرانی استانداری کهکیلویه و بویراحمد گفت: بازسازی شهر تاریخی دهدشت کهکیلویه، جذب گردشگران را به همراه دارد.
مهندس جلیل حجازی هنگام بازدید از این شهر گفت: با بازسازی این شهر و جلوگیری از تخریب آن می‌توان در جهت معرفی هر‌چه بیشتر این شهر قدیمی برای گردشگران گام برداشت.
وی اضافه کرد: باید جایگاه گردشگری در این استان مشخص و طرح‌هایی در این زمینه تهیه شود.
این شهر حدود ۴۰ هکتار وسعت دارد و طبق نوشته‌های تاریخی توسط شاپور اول ساسانی ایجاد شده و در اواخر دوره صفویه به خاطر فقدان امنیت در راه‌های بازرگانی آن صدماتی دیده و در دوره زندیه ویران شد.
شهر قدیمی دهدشت از معماری خاصی برخوردار است و آثاری از قبیل آب‌انبار، بازار، امامزاده‌ها، ارگ حکومتی، برج و با‌روی شهری دارد که از اهمیت خاصی برخوردارند.
مصالح به‌کار‌رفته در بناهای آن گچ، ساروج، آهک، سنگ لاشه است و تنها در سقف گنبدی حمام این شهر آجر به کار رفته است.
به مناسبت هفته میراث فرهنگی، نمایشگاهی از اشیای موزه‌ای در گنجینه قلعه تاریخی فلک‌الافلاک در خرم‌آباد، روز سه‌شنبه گشایش یافت.
مدیر میراث فرهنگی استان لرستان گفت: اشیای مذکور برای نخستین بار است که در معرض دید عموم گذاشته می‌شود.
علی سجادی افزود: از جمله این اشیای موزه‌ای یک عدد ریتون نقره‌ای به شکل بز شاخ‌دار است که نمونه دیگر آن در موزه میهو‌ی ژاپن نگهداری می‌شود.
وی گفت: ریتون مذکور با فلس‌های طلایی به شکل گل لوتوس و نیلوفر با روش طلا‌نشانده، ساخته شده است.
این نمایشگاه به مدت یک هفته دایر خواهد بود.
رئیس مخابرات شهرستان مراغه گفت: ۲ میلیارد و ۴۰۰ میلیون ریال در سال جاری صرف توسعه و تجهیز شبکه مخابراتی این شهرستان خواهد شد.
غلامحسین خباره افزود: با صرف این اعتبار علاوه بر واگذاری ۵ هزار شماره تلفن شهری به مردم، ۵ مرکز کم‌ظرفیت روستایی دایر و ۱۵ روستای این شهرستان به شبکه مخابراتی کشور خواهد پیوست.
وی گفت: در حال حاضر با بهره‌برداری از سه مرکز ۲۰، ۳۰ و ۴۰ هزار شماره‌ای ۲۸ هزار شماره تلفن شهری در مراغه دایر می‌باشد.
خباره افزود: با واگذاری پنج هزار شماره تلفن به مشترکین در سال جاری ضریب نفوذ تلفن در مراغه به نسبت هر ۵ نفر یک خط و در شهرستان به نسبت هر ۱۰ نفر یک خط تلفن خواهد رسید.
وی تعداد روستاهای زیر پوشش شبکه مخابراتی در شهرستان مراغه را ۱۶۰ روستا اعلام کرد و گفت: حدود ۳۷ درصد روستاهای این منطقه دارای شبکه ارتباطی می‌باشند.
رئیس مخابرات مراغه گفت: شبکه تلفن همراه مراغه نیز دارای یکهزار و ۷۰۰ مشترک می‌باشد.
شهرستان مراغه در ۵۳۱ کیلومتری جنوب تبریز واقع شده که با ۲۲۰ روستا ۳۰۰ هزار نفر جمعیت دارد.
بزرگداشت نهصدمین سال وفات حکیم عمر خیام در نیشابور کنگره بین‌المللی بزرگداشت نهصدمین سال وفات حکیم عمر خیام نیشابوری، دیروز در فرهنگسرای سیمرغ نیشابور آغاز به کار کرد.
در این کنگره که با حضور ۵۱ تن از میهمانان خارجی از ده کشور دنیا و ۱۵۰ تن از استادان، محققان و پژوهشگران دانشگاه‌های کشور برگزار می‌شود، ۲۹ مقاله درباره شخصیت و مقام علمی حکیم عمر خیام ارائه خواهد شد.
دکتر نصیریان دبیر اجرایی کنگره بین‌المللی بزرگداشت نهصدمین سال وفات حکیم عمر خیام نیشابوری، درباره برگزاری این کنگره گفت: دبیرخانه کنگره در تهران اطلاع‌رسانی وسیعی را در داخل و خارج کشور انجام داد و در‌نتیجه تا کنون حدود ۵۰ مقاله از کشورهای جهان و ۱۰۰ مقاله از ایران به دبیرخانه رسید.
وی گفت: در مدت سه روز برگزاری کنگره بزرگداشت مقام حکیم عمر خیام، ۵۱ مقاله از محققان خارجی و ۷۱ مقاله از محققان ایرانی درباره ابعاد زندگی و تحقیقات خیام در زمینه‌های ریاضی، نجوم، فیزیک، شعر و ادبیات ارائه خواهد شد.
میهمانان خارجی از کشورهای اسپانیا، فرانسه، ازبکستان، تاجیکستان، هندوستان و گرجستان در کنگره بین‌المللی بزرگداشت نهصدمین سال وفات حکیم عمر خیام نیشابوری شرکت دارند.
بهترین کتاب دفاع مقدس انتخاب می‌شود.
امسال پنجمین جشنواره کتاب‌های برگزیده دفاع مقدس در خرمشهر برگزار خواهد شد.
در این مراسم که روز سوم خرداد برگزار می‌شود، ابتدا نویسندگان و شاعران برتر جوایز خود را از رئیس‌جمهور سید محمد خاتمی دریافت خواهند کرد و سپس در برنامه‌های دیگر این جشنواره، شرکت‌کنندگان از مرکز فرهنگی دفاع مقدس خرمشهر و نیز شلمچه دیدار خواهند کرد.
آخرین خبرها از جشنواره فیلم کن حاکی است که فیلم تخته‌سیاه، از کارگردان جوان ایرانی سمیرا مخملباف موفق‌ترین فیلم بخش مسابقه این جشنواره است.
بسیاری از صاحبنظران و منتقدان، برای فیلم تخته‌سیاه که با استقبال فراوانی روبه‌رو شده، جایزه نخل طلا و گروهی دیگر، دست‌کم یکی از جوایز بخش مسابقه را پیش‌بینی می‌کنند.
خبرهایی که از هیئت داوری جشنواره کن می‌رسد، حاکی است که نیمی از هیئت داوران، فیلم تخته‌سیاه را شایسته نخل طلا دانسته‌اند.
از سوی دیگر تا کنون حدود بیست کشور خواستار خرید فیلم شده‌اند که در این میان نام کشورهای ژاپن، ایتالیا، سوئیس، فرانسه، آمریکا، کره، تایوان، بلژیک، آلمان و آرژانتین به چشم می‌خورد.
فیلم تخته‌سیاه دومین ساخته سمیرا مخملباف و دومین فیلم وی است که در جشنواره کن شرکت داده می‌شود.
نخستین فیلم این کارگردان ۲۰ ساله که سیب نام داشت، دو سال پیش در بخش رسمی نوعی نگاه جشنواره کن شرکت داده شده بود.
روس‌ها، کیارستمی را با تولستوی و مخملباف را با داستایوفسکی مقایسه می‌کنند.
روزنامه ورمیا چاپ مسکو با انتشار مطلبی درباره سینمای ایران نوشت: فیلمهای گبه و نون و گلدون ساخته مخملباف و فیلم طعم گیلاس ساختهٔ عباس کیارستمی، از کارهای برجسته هنرمندان ایرانی است.
سینماگران روسی با اعلام این که سینمای ایران از سینماهای کلاسیک جهان به شمار می‌رود و کتابها و مقالات گوناگونی دربارهٔ آن در جهان به رشته تحریر در آمده است تأکید کردند در حال حاضر هر‌چه فیلمهای سینمایی ایرانی در روسیه بیشتر پخش می‌شود طرفداران بیشتری به خود جذب می‌کند.
جامعه هنرمندان روسی کیارستمی را با تولستوی و مخملباف را با داستایوفسکی که از نویسندگان معروف روسیه هستند مقایسه می‌کنند و معتقدند که نجابت و پاکی که در فیلم‌های سینمای ایران به ویژه بعد از انقلاب اسلامی به وجود آمده است، می‌تواند در جهان پرشور و سینمای اکشن روز جای خود را همچنان حفظ کند و بینندگان خاص خود را داشته باشد.
زمانی برای "مستی اسب‌ها" نامزذ دومین دوربین طلایی است.
روزنامه لیبراسیون درباره فیلم "زمانی برای مستی اسب‌ها" ساختهٔ بهمن قبادی نوشت: چهل و هشت ساعت پس از نمایش فیلم تخته‌سیاه، سینمای ایران بار دیگر با فیلم "زمانی برای مستی اسب‌ها" جشنواره کن را به هیجان آورد.
این روزنامه که در صفحه اول خود به این فیلم پرداخته، در مورد آن می‌نویسد: هرچند دو فیلم "زمانی برای مستی اسب‌ها" و تخته‌سیاه را نباید با هم مقایسه کرد، اما توالی آن‌ها ناخواسته یک مجموعه را ایجاد کرده است.
لیبراسیون پس از توصیف برخی صحنه‌های فیلم، آن را اثری تکان‌دهنده و ارائه‌دهنده تعریفی نو از سینمای متعهد توصیف کرده است.
طبق خبرهای رسیده به نظر می‌رسد که فیلم "زمانی برای مستی اسب‌ها" شانس دوم برای دریافت دوربین طلایی فستیوال کن سال ۲۰۰۰ است.
وی درباره تحقیق افزود: کمیت خیلی مؤثر نیست، بلکه کیفیت کار محقق مؤثر است و باید زمینه برای نیروهایی فراهم شود که به مسایل فقهی اشراف داشته و قدرت استفاده از آن و استنباط مسایل جدید و تطبیق و مدل‌سازی بر اساس قالب‌ها و مسایل روز را داشته باشند.
تکواندو آسیا - اقیانوسیه:
تکرار مقام چهارمی، بازهم با ۳ مدال تیم ایران به مقام چهارمی چهاردهمین دوره مسابقه‌های تکواندو قهرمانی آسیا - اقیانوسیه که در هنگ‌کنگ چین جریان داشت، دست یافت.
در این مسابقات ایران با کسب ۵۲ امتیاز پس از تیم‌های کره جنوبی، فیلی‌پین و چین‌تایپه که به ترتیب ۹۸، ۶۳ و ۸۲ امتیاز کسب کردند، در رده چهارم ایستاد.
در آخرین روز این مسابقه‌ها، روز چهارشنبه دو تکواندوکار کشورمان به نام‌های علی تاجیک و رضا ایمان‌زاده در وزن‌های ششم و هفتم به میدان رفتند که هر دو تکواندوکار ایرانی با شکست برابر حریفان خود از دستیابی به مدال باز ماندند.
تیم ایران که عنوان قهرمانی جام جهانی را در اختیار دارد، با تیم دوم خود گام به این پیکارها گذاشته بود.
تکواندوکاران ایرانی در این مسابقه‌ها به یک مدال نقره توسط وحید عبداللهی در وزن چهارم و دو برنز توسط فریبرز عسکری و علی رامشگر در اوزان پنجم و اول دست یافتند.
تیم ایران از این مسابقه‌ها دو مدال نقره و یک برنز کسب کرده بود.
مرحله یک چهارم نهایی مسابقات فوتبال جام حذفی باشگاههای ایران، بعد از ظهر روز سه‌شنبه در شهرهای تهران، تالش و نوشهر پیگیری شد.
در پایان این مسابقات تیم‌های سپاهان اصفهان و بهمن کرج با غلبه بر حریفان خود راهی مرحله نیمه‌نهایی شدند.
در ورزشگاه شهدای نوشهر دیدار رفت تیم‌های استقلال تهران و ایرسوتر نوشهر با نتیجه مساوی یک بر یک به پایان رسید.
بهمن طهماسبی در دقیقه ۲ برای تیم استقلال تهران و امیدرضا رمضانی در دقیقه ۷۱ برای تیم ایرسوتر در این دیدار گلزنی کردند.
در ورزشگاه پوریای ولی تالش، تیم سپاهان موفق شد در ضربات پنالتی با نتیجه ۵ بر ۴ در برابر تیم چوکای تالش به پیروزی برسد.
وقت قانونی و اضافه این دیدار با نتیجه یک بر صفر به سود تیم سپاهان پایان یافت و با توجه به برد یک بر صفر چوکا در دیدار رفت، مسابقه به ضربات پنالتی کشیده شد.
در ضربات پنالتی بازیکنان تیم سپاهان هر پنج ضربه خود را گل کردند ولی یک ضربه پنالتی بازیکنان تیم چوکا توسط اصغر رسول‌زاده به هدر رفت و به این ترتیب چوکا نتیجه بازی را به میهمان اصفهانی خود واگذار کرد.
داوری این دیدار را محمدعلی فروغی، با کمک‌های عباس چناری و ایرج شهری‌زادگان بر عهده داشت.
تیم بهمن در ورزشگاه تختی تهران با نتیجه دو بر یک بر تیم الکتریک دماوند پیروز شد.
در این دیدار بهزاد مفرح در دقیقه ۳۴ برای تیم الکتریک دماوند گلزنی کرد و داریوش میکائیلی در دقیقه ۳۱ و امین راستی در دقیقه ۸۱ گلهای تیم بهمن را به ثمر رساندند.
به دلیل آن که تیم‌های بهمن و الکتریک دماوند هر دو از استان تهران هستند، تنها یک دیدار برگزار کردند و به این ترتیب تیم بهمن به دور نیمه‌نهایی صعود کرد.
در مرحله نیمه‌نهایی تیم بهمن با تیم سپاهان مسابقه خواهد داد.
برنده بازی برگشت استقلال تهران و ایرسوتر با سایپا در مرحله نیمه‌نهایی بازی خواهد کرد.
پکن - ایرنا:
پیش‌بینی می‌شود حدود یک میلیون کودک چینی همزمان با اول ژوئن) روز جهانی کودک (با شرکت در برنامه‌های ویژه آموزشی رایانه‌ای در سراسر این کشور با شبکه جهانی اینترنت بیشتر آشنا شوند و در عین حال با یکدیگر به رقابت بپردازند.
این یازدهمین فعالیت رقابتی در چین در زمینه اینترنت برای کودکان است که به مناسبت روز جهانی کودک برگزار می‌شود.
صدها نفر از مردم ژاپن پس از مرگ کیزوابوچی نخست‌وزیر سابق این کشور به بیمارستان‌های ژاپن هجوم برده‌اند تا معاینه کامل مغزی شوند و از سلامت کامل مغزشان اطمینان یابند.
ابوچی ۲۶ ساله بر اثر سکته مغزی شش هفته در حالت اغما فرو رفت و سرانجام روز یکشنبه درگذشت.
به گفته مسئولان یکی از بیمارستانهای ژاپن، پس از سکته مغزی ابوچی و فرو‌رفتن او به حالت اغما، در مدت یک ماه ۴۴ مورد معاینات مغزی در این بیمارستان انجام شد، در حالی که در سراسر سال گذشته فقط ۵۰ مورد معاینه مغزی در این بیمارستان انجام شده بود.
منشی‌های بیمارستان‌های ژاپن هر روز تلفن دهها نفر را پاسخ می‌دهند که خواستار وقت معاینه مغزی هستند.
تحقیقات پژوهشگران کانادایی نشان داده است که افراد مبتلا به بیماری‌های ریوی در صورت انجام تمرین‌های ورزشی می‌توانند بهبودی خود را به دست آورند.
این پژوهشگران پس از ۴ سال تحقیق روی بیمارانی که به بیماری‌های شدید تنفسی از قبیل برونشیت مزمن و آمفیزم مبتلا بودند، نتیجه گرفتند که انجام تمرین‌های ورزشی و نرمش زیر نظر اعضای خانواده می‌تواند بیمار را در وضعیت راحت‌تری قرار دهد و به روند بهبودی او سرعت بخشد.
این تحقیقات نشان داده است که هرچه شدت بیماری تنفسی بیشتر باشد، انجام تمرین‌های ورزشی تأثیر بهتری در بهبود آن دارد.
پژوهشگران انگلیسی اعلام کردند مواد شیمیایی موجود در انواع حشره‌کش‌ها و سم‌های آفات نباتی خطر ابتلا به بیماری پارکینسون را تا ۲ برابر افزایش می‌دهد.
تحقیقات پژوهشگران نشان داده است که مواد شیمیایی موجود در آفت‌کش‌ها و حشره‌کش‌ها به سلول‌های مغزی آسیب وارد می‌کند و تماس مداوم افراد با این مواد، خطر بیماری پارکینسون را افزایش می‌دهد.
یکی از نشانه‌های بیماری پارکینسون لرزش شدید دست‌ها است، که به واسطه آسیب دیدن سلول‌های ناحیه غده‌های قاعده‌ای مغز صورت می‌گیرد.
پژوهشگران معتقدند این بیماری بر اثر کاسته شدن از میزان پیام‌برنده‌های عصبی دوپاماین پدید می‌آید.
رم - ایرنا:
قضات ایتالیا جولیو آندره اوتی نخست‌وزیر پیشین و سناتور مادام‌العم این کشور را از اتهام همکاری با مافیا مبرا دانستند.
مقامات قضایی دادگستری شهر پالرمو واقع در جزیره سیسیل ایتالیا اعلام کردند که دلایل و مدارک کافی برای متهم کردن آندره اوتی وجود ندارد.
نادمان مافیایی، سناتور مادام‌العم ایتالیا را به دیدار با سران سازمان‌های تبهکاری و مشاوره با آن‌ها در مورد سیاست کشور در زمان نخست‌وزیری‌اش) ۱۹۸۹ تا ۱۹۹۲ (متهم کرده بودند.
جولیو آندره اوتی ۸۰ ساله، ۷ بار به سمت نخست‌وزیر ایتالیا انتخاب شده و ۱۲ بار سمت وزارت را در دولت‌های مختلف این کشور به عهده داشت.
دهلی نو - ایرنا:
سونیا گاندی، رئیس حزب مخالف کنگره به منظور اعتراض به دولت اتل بیهاری واجپایی برای افزایش قیمت کالاهای اساسی، روز سه‌شنبه از محل پارلمان تا منزل نخست‌وزیر راهپیمایی کرد.
به گزارش خبرگزاری پی‌تی‌ای، خانم گاندی گفت: اگر دولت در پس گرفتن تصمیمات مخالف مردم ناموفق عمل کند، به اعتراض خود ادامه خواهد داد.
در یادداشتی که سونیا گاندی به نخست‌وزیر هند تسلیم کرد، آمده است، حزب کنگره از طریق اقدامات دموکراتیک، علیه تصمیمات مخالف مردم هند به اعتراض خود ادامه می‌دهد.
واشنگتن - ایرنا:
شبکه تلویزیونی سی‌ان‌ان اعلام کرد، سازمان هوانوردی فدرال آمریکا مصمم است، به‌زودی نوارهای صوتی و متن آن را انتشار دهد که اطلاعات جدیدی از لحظات آخر پرواز ساقط‌شده ۹۹۰ هواپیمای مصری، ارائه خواهد کرد.
این شبکه تلویزیونی خاطرنشان کرد، اما این اطلاعات ممکن است پرده از روی علت سقوط هواپیما که منجر به کشته شدن ۲۱۷ تن گردید، برندارد.
این نوارهای صوتی شامل گفت و گوی مسئولان برج مراقبت با خدمه بواینگ ۷۶۷ - از لحظه‌ای که این هواپیما از باند فرودگاه بین‌المللی جان اف کندی خارج شد، تا زمانی که به اعماق اقیانوس اطلس در ۹۰ کیلومتری ساحل جنوب شرقی ماساچوست سقوط کرد، است.
بعد از شش ماه تفحص و صرف بیش از ۳۱ میلیون دلار پول برای تحقیق در مورد این سقوط، بازپرسان هیئت ایمنی ملی ترابری هنوز معمای آن را حل نکرده‌اند و هیچ مدرکی دال بر نقص فنی نیز به دست نیامده است.
تهران - واحد مرکزی خبر:
پس از دو مأموریت ناموفق ناسا برای کاوش در مریخ، این سازمان فضایی در حال بررسی ساخت کاوشگری است که بتواند روی یک کیسه هوا فرود آید.
این کاوشگر یکی از دو طرحی است که ناسا برای پرتاب در سال ۲۰۰۳ میلادی به سوی مریخ در نظر گرفته است.
طرح دیگر شامل پرتاب فضاپیمایی است که در مدار مریخ قرار خواهد گرفت.
کاوشگر جدید یک روبات ۲۸۶ پوندی است که پس از رها شدن از چتر خود در سطح مریخ، به هنگام فرود از یک کیسه هوا استفاده خواهد کرد.
این کیسه هوا سپس به طور خودکار جمع می‌شود و کاوشگر به‌راحتی به تحقیقات خود خواهد پرداخت.
تهران - واحد مرکزی خبر:
خوان فرناندز کرون تبعه اسپانیایی، عامل سوءقصد نافرجام علیه پاپ در پرتغال در سال ۱۹۸۲، در حالی که روز سه‌شنبه در بروکسل به آلبرت دوم پادشاه بلژیک نزدیک می‌شد، دستگیر شد.
به گزارش خبرگزاری فرانسه، این کشیش سابق سنت‌گرای اسپانیایی در حالی که از نرده‌های کاخ پادشاهی بروکسل عبور می‌کرد گفت: من پاپ را نکشته‌ام.
وی که هیچ گونه سلاحی حمل نمی‌کرد، توسط پلیس بروکسل دستگیر شد.
خوان فرناندز کرون قرار است توسط یک روانشناس معاینه شود تا در مورد تحویل یا عدم تحویل وی به بیمارستان تصمیم بگیرد.
خوان فرناندز کرون ۵۰ ساله بعد از آن که در سال ۱۹۸۲ پاپ ژان پل دوم را در زیارتگاه فاطیمای پرتغال تهدید کرد، به هفت سال زندان محکوم ولی به‌زودی آزاد شد.
بن - ایرنا:
تعداد قربانیان مواد مخدر در آلمان، بار دیگر به‌شدت افزایش یافت.
انجمن تخصصی مواد مخدر آلمان در شهر نورنبرگ، روز سه‌شنبه اعلام کرد، در چهار ماه نخست سال ۲۰۰۰ میلادی، ۵۵۷ نفر آلمانی بر اثر اعتیاد به مواد مخدر جان خود را از دست داده‌اند.
بنا بر این گزارش، تعداد قربانیان مواد مخدر در چهار ماه نخست سال ۲۰۰۰ میلادی در مقایسه با زمان مشابه در سال گذشته، شش درصد بیشتر است.
در سال گذشته میلادی، یک هزار و ۲۱۸ نفر، قربانی استعمال مواد مخدر، از قبیل کوکائین، هرواین و دیگر مواد مخدر قوی، در آلمان شدند که در مقایسه با تعداد این قربانیان در سال ۱۹۹۸، ۱۱ / ۵ درصد بیشتر بود.
تیم پیروزی تهران که پیش از این قهرمانیش در مسابقه‌های فوتبال قهرمانی دسته اول باشگاه‌های ایران) جام آزادگان (مسجل شده بود و در طول بازیهای لیگ به هیچ یک از تیمها نباخته بود روز سه‌شنبه در دیداری عقب‌افتاده از هفته شانزدهم این پیکارها در حالی که مربی نام آشنای خود علی پروین را در کنار نداشت مقابل تیم صنعت‌نفت آبادان شکست را پذیرا شد.
در این دیدار که در ورزشگاه تختی آبادان برگزار شد، تیم صنعت‌نفت آبادان با ۳ گل مقابل تیم پیروزی تهران به برتری دست یافت و ۳ امتیاز حساس این دیدار را به اندوخته‌های خود افزود تا وضعیت خود را در جدول رده‌بندی این پیکارها بهبود بخشد.
گل‌های تیم صنعت‌نفت در دقیقه ۴۲ توسط امید شریفی‌نسب و ۸۰ و ۸۵ به وسیله مهند مهدی النداوی به ثمر رسید.
این دیدار را ایرج نظری به کمک‌های اسماعیل صفیری و مهدی هنروری قضاوت کرد.
تیمهای حذف‌شده بعد از ۵۲ هفته در یک هفته به آخر مسابقات مانده به طور قطع و مسلم چوکا و ایرسوتر به گروه دوم لیگ سقوط کردند، در آخرین بازی چنان‌چه فولاد اهواز بازی را ببازد و ابومسلم برنده باشد، فولاد از گردونه خارج خواهد شد و ابومسلم در لیگ ابقا می‌شود.
اما اگر ابومسلم و فولاد هر دو ببازند، صنعت‌نفت باید بازی را با حداقل سه گل ببرد تا بتواند در لیگ دست اول باقی بماند.
اما اگر هر سه تیم ببازند وضع جدول همچنان باقی خواهد ماند.
دوچرخه‌سوار تهرانی فاتح مرحله ششم تور آذربایجان شد.
امیر زرگری دوچرخه‌سوار تهرانی عنوان نخست ششمین مرحله از پانزدهمین دوره مسابقه‌های دوچرخه‌سواری بین‌المللی تور استان آذربایجان را به دست آورد.
زرگری روز سه‌شنبه مسیر ۵۵۱ کیلومتری شهرهای بندر شرفخانه به جلفا را با زمان ۳ / ۶۳ / ۴۳ ساعت طی کرد و به مقام نخست دست یافت.
رضا راز دوچرخه‌سوار زنجانی و علیرضا حقی دیگر دوچرخه‌سوار تهرانی با ۴ دقیقه و ۶ ثانیه اختلاف در رده‌های دوم و سوم قرار گرفتند.
در رده‌بندی تیمی و تا پایان دور ششم این رقابتها، تیم‌های آذربایجان شرقی، مرکزی و تهران در رده‌های اول تا سوم قرار دارند.
محمدرضا یزدانی خرم رئیس و سعید درخشنده مسئول روابط عمومی فدراسیون والیبال به منظور شرکت در اجلاس عمومی کنفدراسیون والیبال آسیا، بعد از ظهر روز سه‌شنبه، تهران را به سوی شهر بانکوک پایتخت تایلند ترک کردند.
در این اجلاس که روز ۲۹ اردیبهشت ماه جاری در شهر بانکوک آغاز می‌شود، مراسم قرعه‌کشی مسابقه‌های والیبال قهرمانی جوانان آسیا که طی روزهای ۲۷ مرداد ماه تا سوم شهریور ماه سال جاری در تهران برگزار خواهد شد، انجام می‌شود.
تیم والیبال جوانان ایران در یک بازی دوستانه و تدارکاتی در برابر تیم پیکان تهران با نتیجه ۳ بر صفر شکست خورد.
اگر ما نقطه‌نظرات آقای مهاجرانی را هم به این قصه اضافه کنیم ناامیدی جناح راست از کشاندن این حزب به جناح حیطه رفتاری مطلوب جناح راست قطعی تلقی می‌شود.
وی در مصاحبه‌ای با روزنامه بهار اذعان نمود که راز بقای حزب کارگزاران ماندن در جبهه دوم خرداد است.
به نظر می‌رسد بخش غیر وابسته کارگزاران به خانواده هاشمی در مقابل فشارهای بخش وابسته از مقاومت جدی نشان می‌دهند و همین کافیست که بخش افراطی جناح راست تحمل متحدین سابق خویش را نداشته باشند.
در حالی که روزنامه هم‌میهن نه روزنامه‌ای بود که تیترهای جنجالی و تند داشته باشد و نه در آن به‌زعم اصحاب کیهان و رسالت و جام و شما و… نفوذیها دیده می‌شد و نه در آن روزنامه مطالبی از عناصر به اصطلاح دگراندیش و سکولار کار می‌شد.
پس علت توقیف این روزنامه را در چه چیز باید جستجو کرد.
آن‌هم پس از سخنان مقام رهبری در خطبه‌های نماز جمعه که هفته گذشته جناح‌های موجود در کشور را به همدلی فرا خواند.
آیا توقیف هم‌میهن را باید در راستای بحران‌سازیهای جناح رقیب تحلیل نمود.
آیا توقیف روزنامه یادشده را باید آغازی بر تعطیلی بازمانده‌های نشریات دوم‌خردادی دانست به ویژه این که مدیر‌مسوول روزنامه بهار پس از هفت شماره جهت پاره‌ای از توضیحات به دادگاه احضار شده است.
آیا قرار است اتفاقات جدیدی در مملکت رخ بدهد.
آیا کار حتی از دست عقلای جناح راست خارج شده است.
آیا قرار است پروژه لواسانات را…؟!
به نظر می‌رسد علت توقیف روزنامه هم‌میهن را در بادی امر باید در یک نه جستجو نمود.
کرباسچی، به عنوان دبیرکل حزب کارگزاران در تحلیل کلان خویش به همراه یاران خویش به این نتیجه رسیده‌اند که صلاح ملک و مملکت و عقل سلیم در این است که در کنار مجموعه دوم خرداد بمانند.
مرحله دوم یا میان‌دوره‌ای روزنامه همشهری از قول خبرنگار پارلمانی خود نوشته است: یکی از بحث‌های مطرح در راهروهای مجلس موضوع سرنوشت انتخابات تهران بود.
اکثر نمایندگان تایید انتخابات تهران را حتمی می‌دانستند ولی در مورد تایید سی نفر و یا کمتر از آن اختلاف نظر داشتند.
این پرسش نیز وجود داشت که اگر شورای نگهبان آرای چند نفر از نمایندگان تهران را باطل کند انتخاب نمایندگان حذف‌شده در مرحله دوم خواهد بود یا میان‌دوره‌ای؟
بعضی نمایندگان معتقد بودند در صورت حذف چند نفر از نمایندگان تهران، بر اساس قانون، انتخابات مرحله دوم حداکثر ظرف یک ماه آینده باید برگزار شود، در حالی که عده‌ای دیگر با اشاره به خاص بودن مورد انتخابات تهران و این که در طول پنج دوره مجلس هرگز چنین مسئله‌ای برای یک حوزه انتخابیه پیش نیامده اظهار می‌داشتند که چون مرحله دوم انتخابات برگزار شده، انتخابات تهران به میان‌دوره‌ای کشیده می‌شود.
عباسی‌فرد عضو شورای نگهبان تایید کرد در صورتی که چند تن از نمایندگان تهران حذف شوند انتخابات باید در مرحله دوم برگزار شود.
لازم به ذکر است در حوزه‌هایی که انتخابات آن‌ها باطل می‌شود تعیین نمایندگان به انتخابات میان‌دوره‌ای موکول می‌شود، در حالی که ابطال چند صندوق رأى و کاهش آرای ۵۲ درصدی نمایندگان مشمول مقررات انتخابات میان‌دوره‌ای نشده و باید در مرحله دوم سرنوشت نمایندگان حوزه‌های انتخابیه مشخص شود.
روزنامه انتخاب با عنوان سه رئوس مثلث اصلاحات نوشته است: سه سال از دورهٔ ریاست‌جمهوری آقای خاتمی پشت سر گذاشته شده است.
سه سالی که در طول تحولات سیاسی - اجتماعی ایران زمین، دورهٔ خاص و ویژه‌ای به حساب می‌آید.
دلیل این ویژه بودن، هم به بسط ویژه حوزهٔ سیاست و در کل، به رونق افتادن مسائل و بحث‌های مربوط به اصلاحات است.
اما در همین مدت، مردم مسلمان ایران به جهت آزمون مهم و حساسی که در آن قرار داشته‌اند، بسی نکات نیکو و ناب آموخته‌اند که بسیار می‌تواند آن‌ها را در مسیر دشواری که پیش رو دارند، یاری و مدد کند: اولین نکته را می‌توان این دانست که پروژهٔ اصلاح به‌مانند همه تحولات اجتماعی - سیاسی دیگر، طرحی هدفمند، متکی به برنامه و تدریجی و بطای است که به زمان و حوصله فراوان نیاز دارد و می‌باید مألفه‌های انقلاب اسلامی و فکر ناب دینی، محور و مدار آن باشد.
ما بهتر و بیشتر از قبل متوجه این محور مهم شده‌ایم.
نکتهٔ دیگر به تو‌در‌تو بودن و پیچیده دانستن طرح اصلاحات برمی‌گردد.
ما پی برده‌ایم که اصلاحات از یک سو ضرورت انقلاب و نیاز کشور است و با نهادهای مدنی و با امنیت و وفاق ملی ارتباط تنگاتنگ دارد.
هم وحدت، نقش مهمی در آن دارد و هم بدون کثرت، به اصلاحات واقعی مورد نظر رهبر انقلاب اسلامی نمی‌توان رسید، به معنای دیگر، مثلث اصلاحات سه رئوس دارد که یکی؛ تکثر و تنوع است، دیگری؛ امنیت و وفاق ملی است و رئوس سوم آن؛ منزلت و حقوق مردم است که بر قاعده ارزشها و اصول محوری فکر دینی قرار گرفته است.
در آخر، پروژه اصلاحات، نکتهٔ بس مهم دیگری را بر ما مکشوف ساخت و آن، این که دشمنان اصلاح تنها مقلدان نوع غربی اصلاحات نیستند، بلکه تحجر و واپس‌گرایی هم بسیار می‌تواند طرح اصلاحات انقلابی را به عقب بیندازد.
همان طور که می‌باید نگران تقلید از غرب بود، می‌باید از سر فرود بردن در خویشتن، هم هراسید، بسا که این یکی خطرناک‌تر از اولی باشد که خود را در هاله‌ای از مقدسات پنهان نکرده است.
ریاست‌جمهوری، خود متوجه این دستاوردها و تجربیات گرانبهای اصلاحات - و همچنین خللها، آفت‌ها و آسیب‌های آن - هستند و هنگامی که خاطرنشان می‌کنند که اصلاحات بر اساس هویت انقلاب و بر مدار انقلاب و فکر دینی گام برمی‌دارد و خاطرنشان می‌کنند که توسعهٔ ناموزون، امنیت ملی را متزلزل می‌کند و امنیت از طریق استقرار کامل و حاکمیت قانون دوام و قوام می‌یابد، به طرح پیچیده و تو‌در‌تو و همچنین چند‌بعدی اصلاحات نظر دارند و بسان خام‌اندیشانی که اصلاحات را پروژه‌ای بی‌حدومرز و به معنای گریز از فکر دینی به سوی سکولاریزم می‌دانند که می‌باید با شدت و حدت و بدون در نظر گرفتن مألفه‌های فراوان محلی و بومی هویدا و پیدا گردد، به قضیه نظر نمی‌دوزند….
دو مسافر بریتیش ایرویز در جریان فرود اضطراری زخمی شدند.
تهران - واحد مرکزی خبر:
یک فروند هواپیمای خطوط هوایی بریتیش ایرویز که چهل و چهار مسافر با خود حمل می‌کرد، روز سه‌شنبه در فرودگاه لیورپول انگلیس مجبور به فرود اضطراری شد.
به گزارش تلویزیون بی بی سی این هواپیما دچار نقص فنی شده بود و یکی از چرخ‌های آن هنگام فرود باز نشد.
این هواپیما از منچستر به بلفاست پرواز می‌کرد که دچار نقص فنی شد و در فرودگاه لیورپول فرود اضطراری کرد.
پیش از فرود، این هواپیما به مدت دو ساعت بر فراز لیورپول پرواز کرد تا سوخت خود را مصرف کند و مقداری از آن را نیز بیرون ریخت تا در زمان فرود دچار آتش‌سوزی نشود.
دو تن از مسافران این هواپیما در این حادثه زخمی شدند.
محمولهٔ هروئین به مقصد آمریکا، در پاکستان کشف شد.
اسلام‌آباد - ایرنا:
مأموران سازمان مبارزه با مواد مخدر پاکستان، روز سه‌شنبه ۱۷ کیلوگرم هرواین را به ارزش تقریبی ۱۷۰ میلیون روپیه، کشف کردند.
سرهنگ سجاد‌نواز مدیر دفتر تحقیق این سازمان به خبرنگاران در اسلام‌آباد گفت: دو قاچاقچی این محموله را با اتومبیل از پیشاور به راولپندی منتقل کردند.
این دو تن که قصد داشتند، این محموله را به آمریکا بفرستند، بازداشت شدند.
تهران - ایرنا:
یک مرد مسلح روز دوشنبه در مهد کودکی در جنوب غربی نروژ، ۵۲ کودک و ده تن از کارکنان زن آن را به گروگان گرفت ولی چند ساعت بعد گروگان‌های خود را آزاد کرد بی‌آنکه آسیبی به آنان برساند.
به گزارش خبرگزاری فرانسه از شهر هیلملند در نروژ، بیش از ده ساعت پس از گروگانگیری این مرد که هویتش از سوی پلیس فاش نشده ولی گفته شد که بیش از چهل سال سن داشته، سرانجام پس از مذاکره با پلیس آخرین گروه پنج نفره از کودکان به گروگان گرفته‌شده را به همراه دو تن از کارکنان آزاد کرد.
وی فوراً دستگیر شد.
یک سخنگوی پلیس به خبرگزاری فرانسه گفت: گروگانگیر به همراه تور ارلینگ استاف شخص مذاکره‌کننده بیرون آمد و خود را بدون هیچ گونه مشکل‌آفرینی به پلیس تسلیم کرد.
به گفته این سخنگو، مرد گروگانگیر آرام بود و گروگان‌های وی نیز صحیح و سالم بودند.
این مرد که یک اسلحه کمری خودکار با خود حمل می‌کرد، پس از مذاکراتی که دو ساعت و نیم طول کشید، آخرین گروه از گروگانهایش را آزاد ساخت.
هنوز درخواستهای گروگانگیر معلوم نشده، ولی گزارشهای رسانه‌ها اشاره به آن دارند که وی ممکن است اختلافاتی با یکی از کارکنان زن این مرکز مهد کودک داشته باشد.
به گزارش مجله وی‌جی‌نت یک مجله اینترنت احتمال می‌رود که این مرد پدر یکی از کودکان بوده و پس از ورود به ساختمان تهدید به قتل کودکان و بزرگسالان کرده باشد.
زلزله شدیدی یکی از نقاط دورافتاده اندونزی را تکان داد.
کوالالامپور - ایرنا:
زلزله‌ای به قدرت ۶ / ۲ ریشتر جزیره سولاوسی در شرق اندونزی را لرزاند.
به گفته منابع پلیس اندونزی، مقام‌های مسوول در حال بررسی زلزله هستند، اما هیچ مورد تلفات انسانی گزارش نشده است.
مرکز لرزه‌نگاری هنگ‌کنگ گفته است، شدت این زلزله ۶ / ۲ درجه در مقیاس ریشتر و کانون آن در زیر دریا ۵۶۰ کیلومتری جنوب شرقی شهر پالو بوده است.
این شهر در ۱۵۰۰ کیلومتری شمال شرقی جاکارتا پایتخت اندونزی قرار دارد.
واحد مرکزی خبر:
در نتیجه درگیری بین طرفداران دو تیم فوتبال معروف برزیل، یک نفر بر اثر شلیک گلوله کشته و یک نفر هم مجروح شد.
به گزارش شبکه تلویزیونی سی‌ان‌ان، پلیس برزیل هفته جاری اعلام کرد که قبل از شروع مسابقه دو تیم فوتبال سان‌پااولو و سان‌توش، یکی از طرفداران تیم سان‌توش با سلاح به طرف طرفداران سان‌پااولو شلیک کرد و یکی از آن‌ها را به قتل رسانید.
یکی از طرفداران این تیم نیز که از ناحیه سر به‌شدت زخمی شده بود، در بیمارستان محلی از مرگ حتمی نجات یافت.
ماریو مونتی کمیسر اتحادیه اروپا از فراخوان جنجال‌انگیز یوشکافیشر وزیر خارجه آلمان برای تشکیل اروپای فدرال حمایت کرد.
به گزارش رویتر، فیشر جمعه گذشته اعلام کرد که اروپا سرانجام باید قانون اساسی واحد و نظام کاملاً فدرال پارلمانی اتخاذ کند.
در حالی که اتحادیه اروپا می‌کوشد بر سر اصلاحات نهادی میانه‌روانه‌تر به توافق برسد، اظهارات فیشر خشم قابل پیش‌بینی انگلیس را برانگیخت ولی علاقه مإدبانه فرانسه و استقبال روما‌نو پرودی رییس کمیسیون اروپا را جلب کرد.
مونتی ضمن حمایت از پیشنهاد فیشر اعلام کرد: انگلیس نیز که به بدبینی به اتحادیه اروپا شهرت دارد، باید از این طرح حمایت کند.
مونتی به رادیو بی بی سی گفت: این شیوه بسیار عملگرا و آینده‌نگر برای پیشبرد اروپا است.
فیشر دوست دارد اروپا قدرتمندتر شود و به آنچه که ضرورتی ندارد در بروکسل در موردش تصمیم‌گیری شود، بیشتر احترام گذاشته شود.
تحلیلگران آلمانی می‌گویند، شاید هدف فیشر که تأکید کرد دیدگاهش شخصی است نه دولتی، جلب توجه مخاطبان داخلی است تا اروپایی.
اما به هر حال طرح وی توجه پایتخت‌های اروپایی را جلب کرده است.
پانزده عضو اتحادیه اروپا در مورد مسیر درازمدت این اتحادیه و بهترین راه تکمیل طرح اتحاد اروپا اختلاف نظر دارند.
افکار عمومی انگلیس نگران همگرایی بیشتر اروپا، از بین رفتن حاکمیت، واحد پول و نفوذ سیاسی کشورشان است.
اما مونتی ضمن رد این نگرانی‌ها گفت: پیشنهاد فیشر تقاضا برای مردم‌سالاری و مسئولیت‌پذیری بیشتر نهادهای اروپایی است، چیزی که همیشه در صدر درخواستهای انگلیس قرار داشته است.
در دیدگاه آقای فیشر خطر ایجاد یک ابرحکومت وجود ندارد.
تورنتو - ایرنا:
گروهی از پژوهشگران با انجام تحقیقاتی اعلام کردند، تنبیه بدنی کودکان به رشد روانی و عاطفی کودک آسیب می‌رساند.
روزنامه مونترال گزت در شماره اخیر خود نوشت: ۹۰ درصد والدین در آمریکای شمالی اذعان دارند که کودکانشان را به طرق گوناگون، حتی زدن به پشت دست آنان تنبیه می‌کنند.
کارشناسان اعتقاد دارند سیلی زدن و تنبیه کودک جز زیان روحی، هیچ چیزی به او نمی‌آموزد.
با وجود شواهد نیرومندی که برعلیه تنبیه بدنی کودکان وجود دارد متخصصان اعتقاد دارند به دلیل باور بسیاری از پزشکان و والدین به ضرورت موردی تنبیه، متوقف ساختن آن بسیار دشوار است.
مشکل جدی در این زمینه از آنجا ناشی می‌شود که مرز مشخصی میان انضباط بدنی و آنچه جامعه با عنوان آزار جسمانی می‌شناسد، وجود ندارد.
در سال ۱۹۹۵ میلادی یک جهانگرد آمریکایی در کانادا پس از تنبیه بدنی کودک پنج ساله‌اش در محوطه پارکینگ عمومی تحت پیگرد قرار گرفت اما بعداً تبراه شد.
سال بعد مردی در ونکوور به اتهام تنبیه بدنی دختر ۹ ساله‌اش جریمه شد.
در حال حاضر یک مطالعه علمی در حال گسترش، تنبیه بدنی را نه‌تنها برای کنترل کودک بی‌فایده می‌داند، بلکه بر زیان‌های عاطفی و روانی ناشی از آن در زندگی آینده وی تأکید دارد.
در سال‌های اخیر تعدادی از کشورهای اروپایی نظیر سوئد، دانمارک، و اتریش، تنبیه بدنی کودکان توسط والدینشان را غیرقانونی اعلام کرده‌اند.
در کانادا و آمریکا تنبیه بدنی کودکان توسط والدین آن‌ها تنها در شرایط خاصی جرم محسوب نمی‌شود.
با این حال چنین استثنایی نیز به‌تدریج در حال رنگ باختن است و گروه‌های حمایت از کودکان درصدد هستند این موارد را نیز غیرقانونی اعلام کنند.
تحقیقاتی در هامیلتون کانادا نشان داد، افرادی که در دوران کودکی به طور مرتب مورد تنبیه بدنی قرار گرفته بودند، در دوران بزرگسالی به اختلالات روانی نظیر اضطراب و اعتیاد به مشروبات الکلی دچار شده و به دیگران وابستگی بسیاری داشتند.
از پاریس پرباغ و حومه غرقِ گل آن، از نتردام آراسته به پنجره‌های پُرنقش و نگار، از ایل‌دو‌فرانس که قلب فرانسه و قبیلهٔ امید من است، از سرتاسر سرزمین من، در این شامگاه زمستانی که با اعجاز شعر لطف بهاری یافته است و همراه با بخارهای زمین که با نقش و نگار فراوان در پیش روی ماه آسمان می‌لغزند و به بالا می‌روند، سرود ستایش فردوسی به آسمان بلند است.
شگفتا!
می‌گویند مردگان دیگر دم بر نمی‌آورند و دیگر دهانی و صدایی ندارند.
لطفاً این داستان‌پردازی را برای وقتی دیگر گذارید، زیرا هم‌اکنون در تپه‌ها و دشتهای پیرامون پاریس و کشتزاران آن، در آسمان نیل‌گون، آواز دسته‌جمعی خدایان هنر که سرود ابرها و روشنیها را می‌خوانند و سرمستانه از فضای لاجوردین می‌گذرند به گوش می‌رسد.
هم‌اکنون همه خردمندان ما، همه صوفیهای ما، ویون، رونسار، لافونتین، شنیه، بودلر، ورلن، نروال، موسه، لامارتین و هوگو و چندین هزار دیگر از اینان، دسته‌جمعی در درخشندگی ماه سیم‌گون زمزمه ستاینده و پرشکوهی، خوش‌آهنگ‌تر از صدای بر هم خوردن بال فرشتگان و یا ترانه‌های خنیاگران بهشتی، برای تجلیل از خاطره تابناک حافظ و خیام و سعدی و جمع بی‌شمار دیگر، عطار، ابو سعید و غزالی و نغمه‌پردازان شیراز و اصفهان، آغاز کرده‌اند.
سالیان درازی است که خدایان ذوق و هنر در فرانسه و در ایران انتظار دیدار یکدیگر را می‌کشیدند، زیرا تقدیر آن‌ها را از روز نخست برای دوستی با یکدیگر آفریده بود.
شرق پیش از آن که جنگهای صلیبی به میان آید، فضای غرب را عطرآگین می‌کرد و بر زمستانهای پربرف و سپید ما بارانی از گلهای سرخ خویش فرو می‌بارید.
در این راه نهال هنر و ادب در سرزمین ما از دو سرچشمه سیراب شد.
از یونان زیبایی و توازن و از ایران ملاحت و تخیل آموخت.
واشنگتن - ایرنا:
بعد از حمله‌های ویروسی اخیر، شرکت مایکروسافت مجبور به تهیه و عرضه یک ضدویروس شد.
شرکت مایکروسافت روز سه‌شنبه اعلام کرد: یک برنامه الحاقی برای نرم‌افزار مایکروسافت اوت‌لوک تدارک دیده است.
مایکروسافت اوت‌لوک رایج‌ترین نرم‌افزاری است که برای خواندن و ارسال ای میل در جهان از آن استفاده می‌شود و همین رواج زیاد باعث شده است که ویروس‌های خطرناک رایانه‌ای از طریق این برنامه از یک رایانه در گوشه‌ای از جهان به کلیه رایانه‌ها سرایت کند.
نمونه اخیر، ویروس "دوستت دارم" بود که دو هفته پیش رایانه‌های دولتی و خصوصی را در بسیاری از کشورها دچار اختلال موقت کرد و بیش از ۶ میلیارد دلار خسارت به بار آورد.
برنامه جدید که به عنوان یک وصله الحاقی به اوت‌لوک عرضه خواهد شد از دوشنبه آینده روی منزلگاه مایکروسافت در شبکه اینترنت گذاشته خواهد شد تا علاقمندان به صورت رایگان آن را روی رایانه خود نصب کنند.
ویژگی وصله نرم‌افزاری این است که هر گونه پرونده) فایل (را که به صورت ضمیمه نامه الکترونیکی) ای میل (ارسال شود، بازرسی می‌کند و در صورت ویروسی بودن فایل، اجازه باز شدن آن را نمی‌دهد.
تام بیلی یکی از مدیران بخش تولیدات مایکروسافت ضمن اعلام خبر فوق اظهار داشت: حوادثی چون انتشار ویروس "دوستت دارم" به اقتصاد جهانی صدمه می‌زند.
عیب وصله الحاقی اوت‌لوک این است که کار کنترل ویروس را از طریق ممانعت از باز شدن فایل‌هایی انجام می‌دهد که لزوماً ویروسی نیستند و گاهی مورد نیاز هستند.
وصله الحاقی، هر گونه فایل ضمیمه‌ای میل را که کد ویژوال‌بیسیک داشته باشد، مسدود می‌کند.
اگر فایل‌هایی با این کد ارسال شود، باید ابتدا آن را روی دیسک سخت ذخیره کرد و به طور جدا از ای میل به بازخوانی آن پرداخت.
بزرگترین ارکستر سمفونیک دنیا بیش از ۶۰۰۰ نوازنده داشت.
تورنتو - ایرنا:
بزرگترین ارکستر سمفونیک جهان، روز دوشنبه با حضور بیش از شش هزار نوازنده کانادایی در شهر ونکوور برگزار شد.
تلویزیون بی بی سی گزارش داد: اعضای این ارکستر توانستند رکورد جدیدی را در کتاب رکوردهای گینس به ثبت برسانند.
ارکستر سمفونیک ونکوور و هنرجویان رشته موسیقی سراسر ایالت بریتیش کلمبیا در این مراسم به یکدیگر پیوستند و ضمن اجرای سرود ملی کانادا قطعات مختلفی را به اجرا در آوردند.
این گروه با هدف ثبت رکورد جدید خود در کتاب گینس برنامه ده‌دقیقه‌ای از سمفونی شماره ۹ بتهوون را اجرا کردند.
سازماندهی این سمفونی بزرگ ۸۱ ماه به طول انجامیده و بالغ بر ۲۰۰ هزار دلار هزینه در بر داشته است.
رهبر ارکستر سمفونیک ونکوور کیفیت صدای سازهای مختلف در این اجرا را فوق‌العاده توصیف کرد.
در مجموع شش هزار و ۲۵۴ نوازنده در این برنامه شرکت داشتند و بدین ترتیب رکورد دو سال پیش را که متعلق به سه هزار و ۳۰۵ نوازنده انگلیسی بود، شکستند.
وین - ایرنا:
یک نشست سازمان جهانی کار که در شهر برن سوئیس جریان دارد، روز سه‌شنبه اعلام کرد که هم‌اکنون نزدیک به ۹۰۰ میلیون نفر در جهان بی‌کار هستند و در حال حاضر ایجاد فرصت‌های شغلی از مهم‌ترین ابزارهای مبارزه با فقر است.
گزارش این نشست مقدماتی که به مناسبت گردهمایی جهانی توسعه اجتماعی برگزار شده، حاکی است: آمار بی‌کاران در آفریقای جنوبی به ۷۳ / ۵ درصد می‌رسد.
شمار بی‌کاران سراسر جهان به طور قطعی مشخص نیست و در بسیاری از کشورها آمار رسمی بی‌کاری ثبت نشده است.
نداشتن یک کار قطعی به معنای آن است که افراد، بالاجبار در یک محیط اجتماعی نامطمئن زندگی می‌کنند.
کودکان نتوانند در این محیط آموزش ببینند و افراد مسن از حقوق بازنشستگی برخوردار نباشند.
عوامل ذکر‌شده موجب جلوگیری از رشد اقتصادی و بروز فقر دردناک در بسیاری از کشورها می‌شود.
همچنین در این نشست تأکید شده است که سازمان بین‌المللی کار تلاش دارد تا سال ۲۰۱۵ به اهداف خود که همانا کاهش آمار فقر است دست یابد.
خوان سوماویا مدیر سازمان جهانی کار می‌گوید: در پیشرفت‌های جهانی و رشد اقتصادی، همه کشورها شرکت ندارند، هرچند بازارها و اجتماعات آزاد برای رشد اقتصادی کشورها اهمیت دارد، اما کافی نیست.
وی افزود: ما به یک بنیان اجتماعی ثابت نیاز داریم.
برخی از بنیان‌های اجتماعی تنها می‌تواند از طریق ایجاد فرصت‌های شغلی به وجود آید.
همچنین در این نشست با تأکید بر مسئله سواد و آموزش زنان گفته شد که زنان برخی از کشورهای آفریقایی به طور مجانی کار می‌کنند و اجازه ندارند ملکی را برای خود تصاحب کنند.
تهران - واحد مرکزی خبر:
طرح کوتاه‌مدت مبارزه با بیماری سل که ۹۹۱ کشور جهان آن را به کار گرفته‌اند، ناموفق بوده و این موضوع نیازمند اقدام فوری بخش بهداشت عمومی است.
به گزارش رویتر از شیکاگو، یافته‌های بررسی سازمان جهانی بهداشت در مورد برنامه‌های مبارزه با بیماری سل در کشورهای جمهوری دومینیکن، هنگ‌کنگ، ایتالیا، روسیه، آفریقای جنوبی و پرو، در قالب یک گزارش تهیه و تنظیم شده است.
در گزارش مذکور آمده است، این اطلاعات حاکی از آن است که استاندارد شیمی‌درمانی در دوره‌ای کوتاه‌مدت بر اساس داروهای رده اول برای برخی بیماران مبتلا به بیماری سل مقاوم در برابر دارو ناکافی است.
در بخش دیگری از این گزارش که در هفته‌نامه انجمن پزشکی آمریکا منتشر‌شده آمده است، به‌رغم این که این طرح درمانی بر پایه مهار بیماری سل قرار گرفته، این راهبرد باید در برخی مناطق برای تشخیص سریع موارد مقاوم در برابر دارو تعدیل شده و استفاده مناسب از داروهای رده دوم برای درمان صورت گیرد.
برنامه رده اول که بانک جهانی آن را به عنوان اقتصادی‌ترین شیوه ارزیابی می‌کند، در‌برگیرنده استفاده از برخی داروها مانند ایزونیازید، ریفامپیسین، پیرازنیامید و استرپتومایسین و گاهی اتامبوتول است.
در سال‌های اخیر در برخی موارد میکرب سل به شکل مقاوم در برابر داروها ظاهر شده است.
به اعتقاد برخی از متخصصان مشکل در این است که میکرب سل در بیمارانی که تنها با داروهای رده اول درمان شده‌اند، مقاوم می‌شود.
اتخاذ راهبردهای درمانی جدید برای مقابله با موارد مقاوم در برابر داروها، در برخی از کشورها الزامی است.
ساخارین سرطان‌زا نیست.
واشنگتن - ایرنا:
مقامات بهداشتی آمریکا ساخارین را از لیست مواد سرطان‌زا حذف کردند.
انستیتو ملی علوم بهداشت محیط زیست، در گزارش سالیانه خود که اخیراً منتشر شد، اعلام کرده است، دلیل حذف ساخارین از لیست مواد سرطان‌زا این است که آزمایش‌های جدید نشان داده این ماده که در موش‌ها موجب بروز غدد مثانه می‌شود، در انسان چنین تأثیری ندارد.
مدیر انستیتو ملی علوم بهداشت محیط زیست آمریکا گفت: پیشرفت‌های پزشکی برای ما این امکان را به وجود آورده است که با آزمایش‌های جدید و دقیق‌تری به این نتیجه دست یابیم که غدد مثانه در موش، در اثر مکانیسمی به وجود می‌آید که در مورد انسان صدق نمی‌کند.
وی گفت: ضمناً اطلاعات به دست آمده در یک دهه گذشته، در مورد استفاده انسان از این ماده نیز در این تصمیم‌گیری مؤثر بود.
این انستیتو علاوه بر ساخارین، اتیل اکریلت، ماده‌ای که در تولید رنگ‌های پلاستیکی و نساجی از آن استفاده می‌شود را نیز از لیست مواد سرطان‌زا خارج کرد.
دود سیگار باعث جهش ژنتیکی منجر به سرطان می‌شود.
تهران - واحد مرکزی خبر:
ترکیبات شیمیایی که بر اثر سوخت و سایر مواد ارگانیک همچون دخانیات تشکیل می‌شود، می‌تواند به جهش ژنی که اغلب در بیماران مبتلا به سرطان مشاهده شده، بیانجامد.
به گزارش خبرگزاری فرانسه، طبق مطالعات منتشره در روزنامه مؤسسه ملی سرطان‌شناسی آمریکا، این ترکیبات که از نوع هیدروکربن‌های حلقومی اروماتیک است، همچنین بر اثر احتراق بنزین و گازوایل نیز تولید می‌شود.
اما افراد سیگاری مقدار زیادی از این ترکیبات را به بدن خود وارد می‌کنند.
این ترکیبات باعث تغییر در ژن پی ۳۵ که از‌بین‌برنده تومور است می‌شود.
جهش این ژن در میان ۶۰ درصد از مبتلایان به سرطان ریه مشاهده شده است.
محققان این پژوهش می‌گویند: جهش ژن پی - ۳۵ در نزد سیگاری‌ها در نقطه‌های خاصی از این ژن صورت می‌گیرد، در صورتی که در میان غیرسیگاریها ممکن است به طور تصادفی در نقطه‌های مختلفی از ژن دیده شود.
یکی از پژوهشگران این طرح می‌گوید: دود سیگار اصلی‌ترین عامل ایجادکننده سرطان در محل کار است و سیگار عامل ۷۸ درصد سرطان‌های ریه در بیماران آمریکایی به شمار می‌رود.
نسخهٔ رایانه‌ای مشکل بدخطی پزشکان را حل می‌کند.
واشنگتن - ایرنا:
مشکل بدخطی نسخه‌های پزشکی که در بسیاری از کشورها وجود دارد، به‌زودی کاهش خواهد یافت.
با ورود رایانه‌های جیبی متصل به اینترنت به بازار، بسیاری از پزشکان نیز به‌تدریج از این دستگاه‌ها برای نوشتن و ارسال مستقیم نسخه بیماران استفاده می‌کنند.
این روش، هم به صرفه‌جویی در هزینه‌ها و وقت بیمار کمک می‌کند و هم خطر اشتباه خوانده شدن نسخه‌ها و بی‌دقتی‌های دیگر را از بین می‌برد.
رایانه‌های جیبی که مدل‌های مختلفی از آن در بازار وجود دارد به پزشکان امکان می‌دهد که با داروخانه مورد نظر بیمار ارتباط رایانه‌ای برقرار کنند و دستور تهیه داروهای مورد نیاز بیمار را به داروخانه بدهند.
در این صورت، بیمار بدون نسخه‌های بدخط به داروخانه رفته و داروی خود را دریافت خواهد کرد.
در حال حاضر حدود ۵ هزار نفر از پزشکان در آمریکا به جای نوشتن نسخه از روش سفارش رایانه‌ای دارو به داروخانه استفاده می‌کنند.
پیش‌بینی می‌شود که تا سال ۲۰۰۵ میلادی اکثریت نیم میلیون نفر پزشک موجود در آمریکا، نسخه نوشتن روی کاغذ را کنار بگذارند.
ایست!
دکترها وقتی دلیل واضحی برای فوت بیمار پیدا نمی‌کنند، علت مرگ را ایست قلبی ذکر می‌کنند.
بنابراین باید دلیل توقیف بعضی از روزنامه‌ها را هم ایست چاپی دانست!
گل مروارید با وجودی که حالت تهوع و استفراغ‌های صبحگاهی مشکلات فراوانی برای مادران باردار در سه‌ماهه اول بارداری ایجاد می‌کند، اما بنظر می‌رسد که برای تغذیه مناسب جنین ضروری است.
پژوهشگران مؤسسه علوم بهداشتی آکسفورد در کشور انگلیس می‌گویند: زنانی که طی سه ماه اول دوران بارداری دچار تهوع و استفراغ صبحگاهی می‌شوند بسیار کمتر از سایر مادران باردار دچار سقط جنین می‌شوند و نوزادان آنان در زمان تولد وزن بیشتری دارند.
پژوهش‌ها نشان می‌دهد که در سه‌ماهه اول دوران بارداری، انسولین بیشتری در خون مادران باردار ترشح می‌شود و افزایش میزان انسولین موجب سوخت و ساز بیشتر چربی در بدن این مادران می‌گردد.
بروز تهوع و استفراغ صبحگاهی ترشح هورمون انسولین در بدن را تنظیم می‌کند، در‌نتیجه تغذیه مناسب‌تری برای جنین در حال رشد فراهم می‌شود.
زنانی که قبل از شروع دوران بارداری لاغر هستند و ذخیره چربی کمی دارند، در دوران بارداری کمتر دچار تهوع و استفراغ می‌شوند و علت آن نیاز بدن آنان به تجمع بافت چربی است.
از سه فصل دیگر سال کمتر حرفی به میان می‌آید.
علت، آن است که در اقلیم زبان فارسی،، بهار، فصل اعتدال، شکفتگی، جوانی، و لطافت است، و ایرانیان ذاتاً زندگی‌دوست بوده‌اند، و بخصوص در دورانهای سخت زندگی، حسرت شاد زیستن را در خود بیدارتر نگاه می‌داشته‌اند.
در شعر فارسی، از رودکی تا خیام و حافظ، بهار فصل عشق‌انگیز خوانده شده، و زیباترین ساعت‌های عمر با آن پیوند خورده است، از رودکی آغاز می‌شود؛ آمد بهار خرم با رنگ و بوی طیب، با صد هزار نُزهت و آرایش.
عجیب شاید که مرد پیر بدینگه شود جوان.
گیتی بدیل یافت شباب از پی مشیب، آن ابر بین که گرید چون مرد سوگوار.
و آن رعد بین که نالد چون عاشق کایب، اکنون خورید باده و اکنون زاید شاد.
کاکنون برد نصیب، حبیب از بر حبیب.
اتفاق خوب آن شده که پایان یافتن شاهنامه نیز، در بهار متصور گردیده، این چند بیت فرجامین کتاب: سرآمد کنون قصهٔ یزدگرد، به ماه سفندارمذ روز اِرد.
ز هجرت شده پنج هشتاد بار، به نام جهان داور کردگار.
چو این نامور نامه آمد به بُن، زمن روی کشور شود پرسُخُن.
از آن پس نمیرم که من زنده‌ام، که تخم سخن من پراکنده‌ام هر آن کس که دارد هُش و رأى و دین، پس از مرگ بر من کند آفرین.
اگر ۴۰۰ هجری را پایان کار شاهنامه بگیریم مطابق با ۳۸۸ شمسی و ۱۰۰۹ میلادی، عمر این کتاب فرخنده سر می‌زند به ۱۰۰۰ سال، منهای ۹ سال.
این دوران را باید هزارگان فردوسی خواند، زیرا هیچ فردی در طی این هزار سال بیش از فردوسی در سرنوشت این کشور اثر‌گذار نبوده و هیچ کتابی به اندازهٔ شاهنامه، در ساحت ملی و فضای فکری ایرانی حضور نداشته است.
ایرانسرای فردوسی بر اثر این واقعیت ایجاد گشت، و شایسته شناخته شد که به فرخ‌داشت این هزارگان فردوسی، بنای یادگاری در زادگاه او، توس، بنیاد گردد.
ایرانسرای فردوسی چگونه جایی خواهد بود؟
ما آرزومندیم که این بنا در بوستانی قرار گیرد که با شکفتگی، گوناگونی و دلگشائی خود، نیم‌رخ روشن تاریخ ایران را در برابر چشم بنهد.
ایران بخصوص در دوران بعد از اسلام، بر پایهٔ فرهنگ، بر خود قائم بوده است، و شاهنامه بر تارَک این فرهنگ قرار داشته.
تنها طبیعت در تناوب بهار و خزان می‌تواند نشان دهد که چگونه این کشور، هرچند‌گاه پس از یک دوران برگ‌ریزان از نو به سرسبزی روی نهاده است.
فردوسی می‌گفت: که ایران چو باغی است خرم، بهار شکفته همیشه گل کامکار.
این وصف و این آرزو را اکنون تجسم دهیم.
فضائی که ایرانسرا را در بر خواهد گرفت و باغ ایران خواهد بود، لااقل یک مساحت ۲۰۰ هزار متری را شامل می‌شود، و در آن درخت‌ها و بوته‌ها و گل‌هایی که در شاهنامه از آن‌ها نام برده شده، و نیز همهٔ آن‌ها که با آب و هوای خراسان سازگار باشند، به کار برده خواهند شد.
هم‌چنین در آن خواهند بود مرغانی که نامشان در کتاب فردوسی آمده، چون طاووس و تذرو و دراج و بلبل… باضافهٔ حیوانات لطیف و زیبا از نوع آهو و گوزن و مرال… روح بیننده با تماشای این حیوانات بی‌آزار و معصوم تلطیف می‌شود.
سبزه و گل و پرنده و حیوان، انسان را به دوره‌هایی که او هنوز با طبیعت انس داشت باز می‌گردانند و ساعتی او را از خشونت محیط ماشین‌زده منفک می‌دارند.
صدای آب در گوش آدمی از هر موسیقیی دلنوازتر است، زیرا با رشتهٔ حیات او پیوند دارد.
روندگی آب همان روندگی تاریخ و روندگی زندگی است.
با جوی آب و سبزه و درخت و صدای مرغ و نگاه آهو، پیمان خود را تجدید کنیم.
بنایی که امیدواریم به نام فردوسی بر پای داریم، باید نموداری از فرهنگ ایران باشد، با همان صلابت و انعطاف، معماری ایران از تخت جمشید و ایوان مدائن، تا برسد به آرامگاه اسماعیل سامانی در بخارا، سپس بناهای اصفهان، همگی با زمان جلو آمده، ولی همواره بر یک خط حرکت کرده‌اند.
عمق روح ایرانی در آن‌ها نهفته است.
استواری و راستایی در ستون‌ها، انعطاف در قوس طاق، و ظرافت و باریکی در گلدسته‌ها؛ و این همان صفات است که فکر ایرانی در دوره‌های مختلف تاریخ خود بازتاب داده است.
در بنای یادگار فردوسی باید گذشته به حال پیوند بخورد.
باید به گویاترین نحو تجسم یابد که ایرانی به گذشتهٔ پربارش پشتگرم است و رو به آینده دارد.
بنا شامل موزه، کتابخانه و تالارهای اجتماعات خواهد بود، در کتابخانه‌اش امیدواریم که کل کتابهای مربوط به تاریخ و تمدن و فرهنگ ایران به زبانهای مختلف گرد آیند، باضافهٔ ترجمه‌های شاهنامه به زبانهای دیگر و بررسی‌هایی که دربارهٔٔ این کتاب بزرگ شده است.
در مجموع، خزانه‌ای خواهد بود از کارنامهٔ ایران، در عرصهٔ جهان، و امید هست که از این طریق این کشور گرانبار، آن گونه که بوده است، هم در چشم مردم خود و هم در چشم جهانیان، شناخته گردد، و بخصوص جوانانش پی برند که وابسته به چه سرزمین پر‌معنایی هستند.
این شناخت و این خودآگاهی، امروز بیشتر از همیشه ضرورت دارد.
زیرا در آستانهٔ دنیای تازه‌ای قرار داریم که برای روبرو شدن با آن باید همهٔ نیروها و همهٔ ذخایر فرهنگی خود را فرا خوانیم.
و البته این بنا و این باغ ماهیتش به گونه‌ای است که باید با کمک مالی فردفرد ایرانی موجودیت یابد.
باید همهٔ ایرانیان از کودک و زن و مرد در آن سهیم گردند.
هرچه عده بیشتر باشد، نشانهٔ آگاهی و دلبستگی گسترده‌تری خواهد بود، و نشانهٔ آن که آیندهٔ کشور بر پایهٔ محکم‌تری قرار خواهد داشت.
قرار است که نام یک‌یک کمک‌کنندگان در دفتر زرینی ثبت گردد و در موزهٔ ایرانسرا محفوظ بماند.
اما مهم‌ترین هدف ایرانسرا آن است که به ایجاد یک حرکت فرهنگی سالم در کشور کمک کند، بدان گونه که جوانان ایران بر دستاوردهای تمدنی کشور خود واقف گردند، و در پیوند سالم با فرهنگ جهانی، آن‌ها را برای آینده توشهٔ راه قرار دهند.
به همین علت تهیهٔ یک سلسله کتاب دربارهٔٔ تاریخ و تمدن ایران و جهان برای جوانان جزو برنامهٔ کار این مرکز قرار گرفته است، و امید است که زمینهٔ تألیف آن‌ها فراهم گردد.
اکنون بیاییم بر سر این سؤال که ایرانسرا در چه مکانی می‌تواند جای گیرد، بحث کنیم.
نظامی عروضی نخستین کسی است که قدری با تفصیل ما را در جریان زندگی فردوسی می‌گذارد، هر چند که بخشی از سخنانش با داستان‌پردازی همراه است.
برخی از اطلاعات او از جهت آن که با اظهارات خود حکیم در شاهنامه هم‌خوانی دارد، قابل‌قبول و ارزنده است.
نظامی صد سالی بعد از مرگ فردوسی به توس سفر کرده است و چون مرد کنجکاوی بوده، اخباری را که راجع به زندگی فردوسی و خانواده‌اش بر سر زبانها بوده، به خاطر سپرده.
مردم توس هنوز بیش از دو عمر از دوران شاعر دور نشده بوده‌اند، و چیزهایی را که دهان به دهان می‌گشته، به یاد می‌داشتند، هر چند که تخیل ایرانی اینگونه مطالب را بی‌شاخ و برگ نمی‌گذارد، و دلخواه خود را بر آن می‌افزاید.
نظامی می‌گوید: زادگاه فردوسی باژ بوده است.
از ناحیهٔ طبران و این باژ بزرگ دیهی است و از وی هزار مرد بیرون آید.
توس تشکیل می‌شده است از دو شهر طابران و نوقان که به هم متصل بوده‌اند.
لسترنج می‌نویسد که توس در قرن چهارم دومین شهر ربع نیشابور محسوب می‌گردید.
یاقوت حموی نوشته است که پیش از حملهٔ مغول هزار دهکده در محوطه توس بوده است، که نزدیک به تمام آن‌ها در حملهٔ مغول ویران می‌شود.
باژ که زادگاه فردوسی معرفی شده، در ناحیهٔ طابران یکی از این هزار ده است.
هم‌اکنون در هجده کیلومتری شرق توس، دهکده‌ای است با قلعه‌ای قدیمی، به همین نام باژ و این سؤال را پیش می‌آورد که آیا این همان آبادی است که فردوسی در آن چشم به جهان گشوده؟
اگر چنین باشد، این پرسش دیگر به ذهن می‌رسد که چرا فردوسی در یک محل زندگی کرده و در فاصلهٔ سه‌فرسخی آن به خاک سپرده شده است؟
نظامی تصریح دارد که چون مانع دفن او در گورستان مسلمانان شدند، بناچار جنازه را آورده در باغ ملکی او به خاک سپردند.
عبارت چهار مقاله این است: درون دروازه باغی بود، ملک فردوسی، او را در آن باغ دفن کردند.
