نظامی می‌گوید که در سال ۵۱۰ تربت او را زیارت کرده.
عبارت او نمی‌رساند که فردوسی در این باغ اقامت داشته، همین اندازه می‌گوید که در باغی که در مالکیت او بوده، دفن شده.
فردوسی، به روایت نظامی در شهر طبران توس فوت کرده.
صاحب چهار مقاله از دو دروازهٔ رودبار و رزان نام می‌برد که در زمان دیدار او از طوس وجود داشته‌اند.
نشانه‌هایی که نظامی عروضی از جاهایی می‌دهد که آن‌ها را به چشم دیده، از نوع رباط چاهه و دروازهٔ رودبار و رزان، این بخش از روایت او را اطمینان‌بخش می‌کند، گرچه ممکن است جزئیات وقایع قدری دستکاری شده باشند.
این فرض را می‌توان کرد که باژ دهکدهٔ معتبری بوده، ولی فردوسی برای سرودن کتاب خود و دسترسی به مآخذ، احتیاج به اقامت در نقطهٔ پروسیله‌تری داشته، و به دو سه فرسخ این سوتر که مرکز ناحیه باشد نقل‌مکان کرده، و بقیهٔ عمر را در آنجا گذرانده است.
این فرض تا حدی ابهام ناشی از فاصلهٔ میان زادگاه و آرامگاه را حل می‌کند.
در دیباچهٔ بیژن و منیژه از باغی نام می‌برد که اقامتگاه او بوده است: خروشیدم و خواستم زو چراغ بیاورد شمع و بیامد به باغ، آیا این همان باغ است که او در آن به خاک سپرده شده است؟
نمی‌دانیم.
این که نظامی عروضی دربارهٔٔ او می‌گوید که شوکتی تمام داشت و از ضیاع او نام می‌برد، یعنی زمین و ملک و آب، و خود شاعر هم تصریح دارد که در جوانی و میانه‌سالی در گشایش و نعمت به سر می‌برده، قرینه‌ای است بر این که سرای بزرگی در اختیارش بوده.
از فحوای دیباچهٔ بیژن و منیژه نیز همین معنا می‌تراود.
می‌گوید: خروشیدم و خواستم زو چراغ!
پس باغ بزرگی بوده و بُت مهربانش قدری دورتر از او می‌زیسته که می‌بایست بخروشد و او را صدا کند.
فردوسی با فضای باغ خرمی انس داشته.
توصیفی که در دیباچهٔ رستم و اسفندیار دارد، از مشاهدهٔ دست اول حکایت می‌کند: کنون خورد باید می خوشگوار، که می بوی مشک آید از جویبار.
هوا پرخروش و زمین پر ز جوش، خنک آن که دل شاد دارد به نوش.
همه بوستان زیر برگ گل است، همه کوه پر لاله و سنبل است.
به پاییز بلبل بنالد همی، گل از نالهٔ او ببالد همی.
شب تیره بلبل نخسبد همی، گل از باد و باران بجنبد همی.
ندانم که عاشق گل آمد گر ابر، چو از ابر بینم خروش هژبر.
بدرد همی باد پیراهنش، درفشان شود آتش اندر تنش.
که داند که بلبل چه گوید همی، به زیر گل اندر چه موید همی؟
آیا این، برگردانی از فضای باغ خود او نیست؟
در یک شب بهاری پرخروش خراسان، اگر باژ کنونی را همان باژ زادگاه فردوسی بدانیم، باید به توجیه فاصلهٔ سه‌فرسخی میان زادگاه و آرامگاه را در انتقال او به شهر اصلی بجوییم.
عبارت نظامی عروضی حاکی از آن است که گستردگی منطقهٔ طابران به گونه‌ای بوده است که دیه‌های متصل به هم، جملگی بدنهٔ یک شهر را تشکیل می‌داده‌اند.
وصف باغ و بوستان بارها در شاهنامه آمده است.
همهٔ مظاهر خوش طبیعت در نظر فردوسی مطبوع بوده و او دوست داشته که از آن‌ها کام بگیرد.
زیبایی و دلگشائی که بعدها رکن مهمی از ادب فارسی می‌گردد - و کسانی چون خیام و سعدی و حافظ سخنگوی بلند آن می‌شوند - سرچشمه‌اش را در شاهنامه باید جست.
سرودی که رامشگر دربارهٔٔ مازندران نزد کاووس می‌خواند، از محیطی حکایت دارد که مورد آرزوی فردوسی و همهٔ مردم دل‌زندهٔ ایران بوده است.
که در بوستانش همیشه گل است، به کوه اندرش لاله و سنبل است.
هوا خوشگوار و زمین پرنگار، به گرم و به سردش همیشه بهار.
نوازنده بلبل به باغ اندرون، گرازنده آهو به راغ اندرون.
گلاب است گوای به جویش روان، همی شاد گردد ز بویش روان.
دی و بهمن و آذر و فروردین، همیشه پر از لاله بینی زمین.
) نامهٔ نامور گزیدهٔ شاهنامه، ص ۶۲۳ (هم‌چنین گنگ دژ سیاوش که یک شهر آرمانی است، سرشار است از غنای طبیعی: بیاراست شهری بسان بهشت، به هامون گل و سنبل و لاله کشت.
یا: زبس باغ و میدان و آب روان، برآمیخت گفتی خرد با روان) نامهٔ نامور ص ۲۰۲ و ۳۰۲ (تشبیه فضای باغ به خرد با روان نهایت روح‌افزایی آن را می‌رساند.
ما امید داریم که به کمک فرد‌فرد ایرانی، از دور و نزدیک، این سرای یادگار بر پا گردد، و مرکزی قرار گیرد برای شناساندن ایران، آن گونه که شایستهٔ گذشتهٔ پربار و خصایص امروزیش باشد.
بیش از نیم قرن است که بالا رفتن قیمت نفت در بازار جهانی ایرانی‌ها را شاد کرده و پایین آمدن قیمت مساله‌ای دلهره‌آور شده است، زیرا چرخ‌های اقتصاد کشور را از درآمدهای فروش نفت خام می‌چرخانیم.
اما بالا رفتن قیمت نفت به نفع کدام یک از دو گروه است؟
تولیدکننده یا مصرف‌کننده؟!
محمد خوش‌چهره استاد اقتصاد دانشگاه تهران در زمینه تحولات اخیر اوپک با ماهنامه صنعت حمل و نقل به گفت و گو نشست.
دیدگاه وی را می‌خوانید: اقتصاد ایران مشکل ساختاری دارد که ناشی از اتکای درآمدهای ارزی کشور بر روی درآمد نفت است.
این مشکل ساختاری از اول برنامه عمرانی در سال ۱۳۷۲ به بعد شروع شد به‌طوری که در آخرین برنامه، رژیم گذشته حدود ۸۹ درصد درآمدهای ارزی‌اش، ناشی از درآمدهای حاصل از صدور نفت بود.
اتکای شدید درآمد کشور و در پی آن درآمدهای عمرانی و برنامه‌ریزی‌های ملی به نفت به ساختار درآمدهای کشور آسیب وارد کرده است.
دلایل آسیب‌پذیری نظام برنامه‌ریزی این بود که برنامه‌های عمرانی و توسعه سخت به متغیر برون‌زا یعنی قیمت نفت متکی است.
روند افزایش قیمت نفت در چند ماهه گذشته برای سازمان برنامه و بودجه و مخصوصاً هزینه‌های جاری دولت خوشایند بود به‌طوری که دولت توانست تعهدات ریالی ارزی خود را در یک فضای مناسب اجرا کند.
تغییرات قیمت نفت در جهت افزایش تابه‌حال نشان داده که روند توسعه اقتصاد ایران را دچار نوسان می‌کند.
افزایش قیمت نفت دست دولت را برای اجرای بعضی پروژه‌های عمرانی و هزینه‌های جاری باز می‌گذارد و کاهش قیمت بر رفتارهای اقتصادی دولت و بخش خصوصی اثرات منفی می‌گذارد.
تصمیم اخیر اوپک یک تأثیرگذاری منفی در اقتصاد ایران ارزیابی می‌شود.
تایید منفی افزایش قیمت نفت در اقتصاد کشورها بسیاری از تحلیل‌گران و سیاستمداران در کشورهای تولیدکننده نفت از جمله شیخ‌نشین‌ها اندیشه‌ای را از دهه‌های قبل مطرح کرده‌اند.
این که افزایش قیمت نفت در کشورهای تولیدکننده باعث می‌شود قیمت تمام‌شده نفت در کشورهای مصرف‌کننده صنعتی بالا رود و این مساله تورم‌زا است.
اثرات این تورم به کشورهای مصرف‌کننده کالاهای غربی وارد می‌شود که عمدتاً خود کشورهای تولیدکننده نفت هستند.
البته مخالفت‌های جدی با این نگرش مطرح شده است.
عده‌ای عقیده دارند افزایش قیمت نفت ابزاری در دست دولت آمریکا برای از میان بردن یا تضعیف رقبای سرسخت تجاری خود در رئوس آن‌ها - ژاپن و اروپا - است.
به دلیل این که ژاپن مصرف‌کننده عمده نفت است و امکانات تولید ندارد و اروپا نیز به‌جز چند کشور وضعیت مشابهی دارد، لذا این دو قدرت نسبت به امریکا از افزایش قیمت نفت، آسیب بیشتری می‌بینند.
گروهی دیگر معتقدند که انفجار قیمت نفت در سال ۱۹۷۳ که تحت عنوان جنگ اعراب و اسرائیل مطرح شد یک سناریوی ساخته‌شده غربی توسط آمریکا بود که با افزایش قیمت نفت در‌حقیقت قدرت رقابتی ژاپن و اروپا که در تلاش بودند سهم بازار جهانی را تا حدود زیادی از دست آمریکا خارج کنند، تضعیف کند.
چون هزینه‌های تمام‌شده کالا و خدمات در این کشورها از جمله ژاپن و اروپا و فرانسه بالا رفت و قدرت رقابتی آن‌ها در مقابل آمریکا پایین آمد.
افزایش قیمت نفت به حال کشورهای تولیدکننده مثل ایران و عربستان که از لحاظ سیاسی و اقتصادی به غرب وابسته هستند چندان تفاوتی ندارد.
چون مازاد درآمدهای نفتی، صرف خرید تجهیزات نظامی و ادوات جنگی و کالاهای مصرفی می‌شود و مجدداً به همان کشورها از جمله آمریکا باز می‌گردد.
بنابراین برنده اصلی این افزایش قیمت، آمریکا خواهد بود.
در مورد بحران خلیج‌فارس و حمله امریکا به عراق، تحلیلی مطرح شد که یکی از دلایل بحران خلیج‌فارس و دخالت نظامی آمریکا در منطقه در‌حقیقت جنبه‌های اقتصادی بود که قصد داشت با تصرف چاه‌های نفت و با تغییر در قیمت نفت شوک مجددی بر ژاپن و بعضی از کشورهای رقیب وارد کند.
بنا بر این تحلیل، افزایش قیمت نفت و اثرات آن در کشورهای در حال توسعه و تولیدکننده نفت یک تحلیل چندبعدی به شمار می‌رود و اشتباه است که صرفاً از یک زاویه مورد بررسی قرار گیرد.
بنابراین در یک فضای اقتصادی و سیاسی جنبه‌های مختلفی از آن استنباط می‌شود.
افزایش قیمت نفت به طور خاص در کشورهای تولیدکننده نفت بستگی به ساختارهای اقتصادی دارد.
اگر کشوری افزایش قیمت نفت را در غالب برنامه‌های مشخصی صرف پروژه‌های عمرانی و سرمایه‌گذاری‌های مولد و خرید سهام در کشورهای صنعتی و امثال آن کند، سرمایه‌گذاری مثبت ارزیابی می‌شود و برعکس اگر افزایش قیمت نفت صرف افزایش ورود کالاهای مصرفی و لوکس و فانتزی شود، مصرفی شدن را موجب می‌شود.
بنابراین نمی‌توان یک سخن کلی و مطلق برای همه کشورها مطرح کرد.
این بستگی به ساختار و نحوه تصمیم‌گیری برنامه‌ریزی‌های اقتصادی و جهت‌گیری آن‌ها دارد.
مساله این است: این امر بستگی به ساختار اقتصادی و نحوه نگرش نسبت به افزایش قیمت‌ها دارد.
اگر افزایش قیمت‌ها عامل محرک در اقتصاد باشد، مثلاً صرف سرمایه‌گذاری‌های مولد شود روند افزایش قیمت‌ها می‌تواند مقبول و مطلوب باشد.
در‌مجموع از بعد برنامه‌ریزی اقتصادی نوسانات قیمت نفت حتی بالا رفتن، یک اقدام مطلوب نیست چون تدوین برنامه را متزلزل می‌کند.
با کاهش درآمدها اهدافی که برنامه‌های بلندمدت و یا کوتاه‌مدت دارد ممکن است صورت نگیرد و یا افزایش قیمت ممکن است برنامه‌ای را به کلی معلق نگاه دارد.
بنابراین از نگاه برنامه‌ریزان ثبات و قطعیت قیمت‌ها، بهترین حالت برای طرح برنامه‌های بلندمدت، کوتاه‌مدت و میان‌مدت است.
راهکارهایی برای در امان ماندن از نوسانات قیمت نفت اصولاً تحلیل مسائل نفتی تا به حال موضوع قابل توجهی بوده است.
ضروری است تا تنوع بر روی فرآورده‌های نفت خام و فرآیند آن که بارزترین آن پتروشیمی است متمرکز شود.
فعالیت‌های بالادستی مثل فرآورده‌های پتروشیمی هم از نظر ثبات و هم ارزش افزودهٔ بالای آن، یک قدرت اقتصادی به کشورهای تولیدکننده نفت می‌دهد.
کمااین‌که بعضی از این کشورها در یکی دو دهه گذشته در این روند قرار گرفته‌اند و بخش قابل توجهی از منابع خود را صرف فرآیند و پردازش کرده‌اند، فرآورده‌های نفتی و پتروشیمی را که از ارزش افزوده بالایی از ۷۰۰ تا ۱۰۰۰ برابر قیمت نفت خام دارند عرضه می‌کنند.
در مورد ایران به طور خاص رهبران سیاسی قصد دارند اقتصاد کشور را از نفت دور کنند و به اتکاء سایر درآمدها ترکیب برنامه‌ها و هزینه‌ها را تشکیل بدهند.
بنابراین بسیار منطقی و واضح است که وابستگی به نفت که قبل از انقلاب ۸۹ درصد بود کم شود.
در لایحه ۵ ساله سوم می‌بینیم که این اتکا به ۸۵ درصد رسیده است.
این روند باید ادامه داشته باشد به‌طوری که اتکاء به حداقل برسد تا آسیب‌پذیری کشور به نفت و درآمدهای نفتی کم شود.
با اندکی تلخیص از ماهنامهٔ صنعت حمل و نقل نوسانات قیمت نفت به اقتصاد ما لطمه می‌زند.
حلقه‌حلقهٔ سر زلف از نار و سیب، باغ تو ما را نصیب نیست.
وز باغ دیگرم، هوس نار و سیب نیست.
با درد کهنهٔ دل خود خو گرفته‌ام، دیگر مرا نیاز علاج طبیب نیست.
بیگانگی مکن به من ای شهر آشنا، چشمم به خاک راه تو، چندان غریب نیست.
داروی درد دیدهٔ خویش آزموده‌ایم، چیزی به غیر خاک دیار حبیب نیست.
ای تازه گل، سر تو سلامت که عنقریب، نام و نشان، به شاخ تو از عندلیب نیست.
با حرف این و آن نکشم پا ز کوی دوست، گوشم به پند ناصح و وعظ خطیب نیست.
سرمشق خود تحمل ایوب کرده‌ام، گر زیر بار غم ندهم جان، عجیب نیست.
از حلقه‌حلقهٔ سر زلفش سخن کنید، محمود اهل حلقه درس ادیب نیست.
رهبران سیاسی ایران قصد دارند اقتصاد کشور را از نفت دور کنند.
معقول‌ترین شیوهٔ استفاده از درآمدهای مازاد نفت سرمایه‌گذاری بر روی صنایع مولد است.
مصر به عنوان اولین کشوری که با اسراییل به توافق صلح رسیده است، تمایل بسیاری به ایفای نقش میانجی در خاورمیانه دارد.
در همین راستا، رییس‌جمهور حسنی مبارک به واشنگتن سفر کرد و اجلاس اروپا - آفریقا به میزبانی مصر در قاهره برگزار شد.
با وجود این، شواهد و قرائن موجود چنان ضد و نقیض است که حتی پخته‌ترین تحلیلگران امور مصر را نیز سر‌درگم کرده است.
خلاصه کلام این که آیا مصر نیز همگام با جهان به سوی جامعه و اقتصادی بازتر پیش می‌رود و یا روز‌به‌روز بسته‌تر می‌شود؟
بخشی از این معما به مسایل ساختاری مرتبط است.
مصر مدعی حکومت دموکراتیک است ولی از زمان انقلاب ۱۹۵۲ تا کنون تنها محفل کوچکی از نخبگان بر آن حکم رانده‌اند.
حکومت این کشور جمهوریست، ولی اقتدار و اختیارات رییس‌جمهور به قدریست که حتی سلاطین را نیز به رشک می‌اندازد.
دولت این کشور مدعی حمایت از بازارهای آزاد و پرهیز از مسایل مذهبی در امر سیاست است، اما قانون اساسی مصر تلفیقی از سوسیالیسم و قوانین اسلامی است.
مقامات مصری به خاطر حفظ ثبات کشور در منطقه‌ای پرآشوب بر خود می‌بالند، در حالی که این کشور در طول ۱۶ سال گذشته تنها هشت سال آنرا بدون اعلام وضعیت اضطراری سپری کرده است.
این معما اخیراً پیچیده‌تر نیز به نظر می‌رسد.
دولت مصر به‌رغم سرکوبی قاطع اسلامگرایان این کشور که منجر به قتل ۱۳۰۰ نفر در اواسط دهه ۱۹۹۰ شد، به‌تازگی قانون وضعیت اضطراری کشور را به مدت ۳ سال دیگر تمدید کرده است.
دولت با توسل به این قانون می‌تواند به دستگیری بدون قید و شرط مظنونین مبادرت کند، بدون مجوز به استراق سمع بپردازد و برگزاری اجتماعات را محدود نماید.
این تنها بخشی از لبه تیز کنترلهای دولتی در مصر است که انحصار دولتی رسانه‌ها، اعمال محدودیت بر تجارت و اتحادیه دانشجویی و نظارت شدید بر سازمانهای غیردولتی را نیز شامل می‌شود.
به‌رغم تمامی این مسایل، حسنی مبارک قول داده است که انتخابات پارلمانی ماه نوامبر این کشور سالمتر از انتخابات پیشین باشد.
البته با توجه به نتایج انتخابات پیشین که ۴۹ درصد از کرسی‌های پارلمان را در اختیار حزب حاکم ناسیونال دموکرات قرار داد، ۷۰ کشته بر جای گذاشت و نیمی از نامزدهای انتخاباتی را به شکایت از نتایج انتخابات در دادگاه‌ها واداشت، وعده چندان جاه‌طلبانه‌ای نیست.
آقای مبارک در اقدامی دیگر، چهره‌های جوانتری را به جمع رهبران کهنسال حزب ناسیونال دموکرات افزود که در میان آن‌ها می‌توان به چند مسیحی قبطی و پسر ۷۳ ساله‌اش، جمال، اشاره کرد.
با وجود این، رهبران حزب ناسیونال دموکرات به‌شدت با پیشنهاد اجرای طرح انتخاب نمایندگان پارلمانی بر اساس جمعیت حوزه‌های انتخاباتی و اصلاح قانون اساسی که شانس بیشتری به ۵۱ حزب قانونی اپوزیسیون این کشور می‌دهد، مخالفت کرده‌اند.
کمیته نظارت بر احزاب که تحت نفوذ حزب ناسیونال دموکرات قرار دارد، از سال ۱۹۷۷ تا کنون از اعطای مجوز قانونی به احزاب جدید خودداری کرده است - مگر در ماه مارس سال جاری که اعطای مجوز به گروهی از سوسیالیست‌های منفک‌شده از حزب اسلامگرای کارگر موجب تضعیف آن حزب می‌شد.
مسئله‌ای که معمای مصر را پیچیده‌تر می‌سازد عملکرد ضد و نقیض دولت در ارتباط با مسایل حقوق بشر است.
وزارت کشور مصر در ماه مارس گذشته ۴۸۰ زندانی اسلام‌گرا را که هر یک به حبس‌های طولانی‌مدت محکوم شده بودند عفو کرد و بدین ترتیب یک‌پنجم از تعداد زندانیان سیاسی کشور کاست.
با وجود این، هنوز محاکمه ۲۰ تن از مقامات ارشد حزب اخوت اسلامی در دادگاههای نظامی مصر ادامه دارد.
اعضای دیگر این سازمان نیز پیش از برگزاری انتخابات پارلمانی سال ۱۹۹۶ محاکمه شده بودند که ظاهراً این امر برای خارج کردن حزب از گردونه رقابت انتخاباتی بود.
اکثر مصری‌ها به‌قدری دل‌مشغول مسایل دیگری چون نظام‌های ناموفق بهداشتی و آموزشی کشور هستند که دیگر وقتی برای ابراز تعجب از نوسانات سیاسی کشور ندارند.
اما آنچه که اخیراً موجب حیرت بعضی از تحلیلگران شده است ماهیت ضد و نقیض سیاستهای اقتصادی کشور است.
دولت بارها تعهد خود نسبت به انجام اصلاحات به ویژه خصوصی‌سازی شرکتهای دولتی را متذکر شده و در واقع گام‌های بلندی نیز در این راستا برداشته است.
کاهش نظارت‌های دولتی بر فعالیت‌های اقتصادی موجب حفظ نرخ رشدی برابر با ۵ درصد شده و طبقه رو به رشدی از مصرف‌کنندگان به وجود آورده است.
با وجود این، نخست‌وزیر مصر اخیراً با اعلام این مطلب که شرکتهای خارجی کنترل بخش عظیمی از صنعت استراتژیک سیمان را به دست گرفته‌اند موقتاً فروش کارخانه‌های سیمان دولتی را متوقف ساخت و موجب هراس سرمایه‌گذاران شد.
به همین ترتیب، وزیر اطلاعات کشور پس از مطرح نمودن پیشنهاد سرمایه‌گذاری خصوصی در بخش رسانه‌های صوتی و تصویری خاطرنشان ساخت که این سرمایه‌گذاری‌ها به پخش برنامه‌های ماهواره‌ای محدود شده و تحت نظارت شدید دولت امکان‌پذیر خواهد بود.
علایم حاکی از مقاومت دولت در برابر آزادسازی اقتصادی به همراه کمبود نقدینگی و عدم انعطاف‌پذیری برابری نرخ ارز در این کشور موجب کاهش رونق بازارهای سهام و خرده‌فروشی و کاهش سرمایه‌گذاری‌های خارجی در مصر شده است.
برخی از تحلیلگران مصری سیاست‌های زیگ‌زاگ‌گونه دولت را نشان‌هایی از جنگ قدرت بین لیبرالها و محافظه‌کاران تفسیر می‌کنند.
خوشبینان سیاسی معتقدند که محافظه‌کاران در این جنگ محتوم به شکست هستند و برخی دیگر خاطرنشان می‌سازند که مقامات مرموز اطلاعاتی و انتظامی در حزب حاکم همچنان بر اوضاع تسلط دارند و هیچ خطری آن‌ها را تهدید نمی‌کند.
با وجود این، سیاستهای ضد و نقیض دولت نشان از جنگ قدرت در میان مقامات رده بالای حکومت دارد که البته به هیچ وجه تعجب‌انگیز نیست.
آقای مبارک هم‌اکنون ۱۷ سال دارد و هجده سال گذشته را با اقتدار کامل بر کشور حکم رانده است.
هرچند او در پاییز گذشته برای درمان آنچه عفونت گوش اعلام شد به پاریس رفت، اما هیچ نشان‌های از بیماری و ضعف جسمانی در او دیده نمی‌شود.
با وجود این، مسئله جانشینی او به‌تدریج در اذهان عمومی جا باز می‌کند.
دو بزرگراه تازه در تهران به بهره‌برداری رسید.
بزرگراه نیایش و فاز دوم بزرگراه یادگار امام صبح دیروز توسط آقای خاتمی رئیس‌جمهوری افتتاح شد و مورد بهره‌برداری قرار گرفت.
در مراسمی که به همین مناسبت با حضور شهردار تهران، جمعی از اعضای شورای اسلامی شهر تهران، شهرداران مناطق و مسئولان اجرایی این پروژه‌ها برگزار شد، رئیس‌جمهوری مسافت حدود ۷۱ کیلومتری این دو بزرگراه را با اتومبیل طی کرد.
در مسیر ۸۳۰۰ متری بزرگراه نیایش ۸ دهانه پل در تقاطع‌های شهید چمران، فرهنگ، سعادت‌آباد، پاک‌نژاد، جاده فرحزاد، یادگار امام و دره پونک ساخته شده است.
همچنین در مسیر ۸۵۰۰ متری فاز دوم بزرگراه یادگار امام، ۵ پل در تقاطع‌های بلوار شهرداری، پاک‌نژاد، دره حسنک، سرو غربی و پونک باختری احداث شده که اتومبیل‌ها بدون برخورد با این تقاطع‌ها و عدم وجود هر گونه چراغ راهنمایی به مسیر خود ادامه خواهند داد.
پس از تکمیل زیرگذر بزرگراه اشرفی اصفهانی در تقاطع نیایش در آینده نزدیک، ارتباط شرق و غرب و بالعکس در بزرگراه نیایش برقرار می‌شود و تمام گذرهای شمالی - جنوبی حد فاصل جاده سولقان در غرب و خیابان ولیعصر عج در مرکز شهر شامل: خیابانهای شهران، جنت‌آباد - شاهین و ستاری وصل شده و بار ترافیکی بزرگراه همت تا ۵۳ درصد کاهش می‌یابد.
دکتر عطاأالله مهاجرانی وزیر فرهنگ و ارشاد اسلامی، مقاومت در برابر اندیشه‌ها و برنامه‌های تازه را عامل اساسی عقب‌ماندگی جامعه دانست.
دکتر مهاجرانی که روز چهارشنبه در مراسم بزرگداشت روز جهانی موزه و آغاز هفته میراث فرهنگی در جمع مدیران و کارکنان سازمان میراث فرهنگی سخن می‌گفت افزود: یکی از مشکلاتی که همواره شاهد آن بوده‌ایم، نبود آرامش و آهنگ رو به رشد فعالیت‌ها است.
وزیر فرهنگ و ارشاد گفت: عمر خیام که امروز زادروز اوست، متهم شده بود که کافر و ملحد است، چرا اگر فردی از زمان خود جلوتر رفت، باید به مزدوری، کفر و استفاده از دلارهای آمریکایی متهم شود؟
دکتر مهاجرانی تصریح کرد: به دارایی‌های خود توجه کنیم، میراث ما تنها اشیاء مادی نیست و وظیفه میراث فرهنگی است که میراث واقعی جامعه را به مردم و مسئولان و به ویژه به جوانان بشناساند.
وی افزود: وقتی ارزش دارایی‌های خود را بدانیم، این قدرشناسی به‌تدریج در هویت ما وارد می‌شود و تلاش می‌کنیم متناسب با تاریخ، فرهنگ و تمدن خود، آنچنان که باید باشیم، زندگی کنیم و حتی ظرفیت ما برای تحمل یکدیگر بالا می‌رود.
وزیر فرهنگ و ارشاد اسلامی گفت: مهمترین دغدغه ما باید این باشد که عقب نمانیم.
وقتی همه ما این دغدغه را پیدا کردیم بحث‌های سیاسی و جناحی به مباحث دست دوم تبدیل می‌شوند.
مهاجرانی تصریح کرد: امروز واحد زمان، سال، ماه و ساعت نیست، واحد زمان لحظه است.
وی اضافه کرد: در مجلس ششم مانند مجلس سوم ۳۰ نفر نمایندگان مردم تهران از یک جناح وارد مجلس شدند و هیئت نظارت هم انتخابات را تایید کرد، اما امروز حدود سه ماه گذشته و شورای محترم نگهبان هنوز آرای مردم را تایید نکرده که قرار است، انشاأالله فردا تایید کند.
مهاجرانی گفت: باید پرسید که چه کسی نگران عقب‌ماندگی و زمانهای از‌دست‌رفته است.
مهاجرانی خاطرنشان کرد: زمانی دغدغه کشور ما این بود که خود را به کشور ژاپن برسانیم، بعد رقیب ما مالزی شد و حالا باید نگران باشیم که از امارات عقب نمانیم.
وی افزود: شایسته نیست به گونه‌ای حرکت کنیم که در حوزه سیاست، فرهنگ و اقتصاد از کشورهای همجوار خود هم عقب بمانیم و این دغدغه حتی از زاویه امنیت ملی، قابل تأمل و یک دغدغه حکومتی است.
وی گفت: برخی از این نگرانی‌ها، دغدغه‌های رهبری و رئیس‌جمهوری است و آن بخش که به حوزه فعالیت ما مرتبط است، باید مورد توجه قرار گیرد.
وی سخنان خود را با این پرسش ادامه داد که چرا با وجود سیر تجربه‌ای که در بخش‌های مختلف داریم در وضعی قرار گرفته‌ایم که خرسند‌کننده نیست؟
مهاجرانی گفت: نباید مدام در حال آزمون و خطا باشیم، چرا که برنامه‌ریزی مبتنی بر آزمون و خطا، یکی از غیرمنطقی‌ترین شیوه‌هاست که متأسفانه در کشور ما رایج است.
وزیر فرهنگ و ارشاد اسلامی گفت: در حالی که ما برای تعطیلی مطبوعات کورس گذاشته‌ایم در کشوری مانند کویت که یک صدم کشور ما وسعت و جمعیت منهای جمعیت مهاجران دارد روزنامه‌ها کویتی از نظر کیفیت، اصلاً قابل مقایسه با روزنامه‌ها ما نیستند.
مهاجرانی که به‌تازگی از سفر کویت باز گشته است، افزود: مطبوعات ما ۱۶۴ سال تاریخ دارند و کشور کویت، چنین سابقه تاریخی هم ندارد.
علی‌اکبر ناطق نوری رئیس مجلس روز چهارشنبه اعلام کرد جمهوری اسلامی ایران در روابط دوجانبه با دیگر کشورها، بر اساس احترام متقابل و عدم مداخله در امور داخلی دیگران و رعایت مقررات بین‌المللی عمل می‌کند.
ناطق نوری در دیدار ادوارد کوکان وزیر امور خارجه جمهوری اسلواک افزود: ما با جدیت سیاست تنش‌زدایی و همکاری و همفکری با سایر کشورها، بویژه کشورهای اروپایی را دنبال می‌کنیم، و تمایل جدی ما بهبود و گسترش مناسبات دو و چند‌جانبه با این کشورهاست.
رئیس مجلس ایران تبادل هیئتهای سیاسی، اقتصادی و بویژه پارلمانی میان دو کشور را در جهت توسعه روابط فی‌مابین دانسته و خواستار گسترش مناسبات دو کشور در تمام زمینه‌ها شد.
وی گسترش روابط میان مجالس ایران و اسلواک را در جهت تقویت همکاریهای دو دولت ارزیابی کرد و آن را راهی جهت تبادل تجربیات قانونگذاری دانست.
ادوارد کوکان وزیر امور خارجه جمهوری اسلواک در این دیدار گفت: من چشم‌انداز خوبی برای توسعه روابط سیاسی و اقتصادی دو کشور می‌بینم.
وی ابراز عقیده کرد که روابط ایران و جمهوری اسلواک در آینده نزدیک مستحکم‌تر و قویتر خواهد شد.
وزیر امور خارجه جمهوری اسلواک همچنین تحولات اخیر در ایران را از نظر کشورش سازنده و مهم توصیف کرد، و با اشاره به زمینه‌ها و اراده مشترک میان دو کشور، خواستار گسترش همکاریهای دوجانبه به ویژه در مجامع بین‌المللی شد.
رضا زواره‌ای یک عضو حقوقدان شورای نگهبان می‌گوید: در این که ضعف اطلاع‌رسانی و کلی‌گویی در بیان مطالب از سوی شورای نگهبان درباره انتخابات تهران وجود داشته است، تردیدی نیست.
وی که در خصوص بررسی انتخابات تهران در شورای نگهبان و همچنین شیوه اطلاع‌رسانی این شورا به مردم با ایرنا گفتگو می‌کرد، افزود: شورای نگهبان باید به‌موقع مردم را از نظرات خود مطلع می‌کرد.
زواره‌ای که در انتخابات رئیس‌جمهوری یکی از چهار کاندیدا بود، تأکید کرد سخنانش، نظرات شخصی وی تلقی شود و افزود: برای رفع تهمت اگر یک مطلبی را تهمت می‌دانیم باید آن را برای مردم روشن کنیم اما تا کنون کمی ضعیف عمل شده است.
عضو حقوقدان شورای نگهبان درباره این که چرا اعلام نتایج انتخابات تهران به این شیوه بی‌سابقه طولانی شد گفت: طولانی شدن قضیه اعلام نتایج انتخابات تهران اشکال دیگری به کار شورای نگهبان است، اما باید توجه داشت که یک طرف ماجرا نیز کارشکنی‌های وزارت کشور و فرمانداری است و تنها شورای نگهبان در این تأخیر دخیل نبوده است.
زواره‌ای در پاسخ به این پرسش که آیا به نظر شما تخلفاتی غیر قابل اغماض در انتخابات تهران صورت گرفته است که وی ضمن تایید این که تخلفات وسیعی صورت گرفته، اظهار داشت: خیلی خوشبین باشیم، شیوه شمارش آرای درست و توأم با دقت نبوده، یعنی انتخابات تهران مشکل دارد.
وی افزود: یک خورده خدای نکرده، بدبین باشیم این است که در صندوق‌ها این همه رأى نبوده و آرایی برای افراد خاص اضافه و منظور شده است!
از این عضو حقوقدان شورای نگهبان پرسیدیم اگر به نظر شما تخلفاتی در انتخابات تهران صورت گرفته، چرا هیئت نظارت تهران آن را تایید کرد؟
گفت: ضعف در کار هیئت نظارت بوده است بعضی جاها دقت لازم را نداشته‌اند.
از زواره‌ای درباره نتیجه انتخابات تهران سؤال شد که گفت: به احتمال قوی صحت انتخابات تهران تایید می‌شود اما امکان دارد تغییراتی در لیست تهران به وجود آید.
زواره‌ای که روز چهارشنبه با ایرنا صحبت می‌کرد گفت: ابطال انتخابات تهران بسیار ضعیف است و نتیجه بستگی به گزارش نهایی هیئت بازشماری آرا دارد.
معاون ارزی بانک مرکزی اعلام کرد: ایران سال گذشته از چهار میلیارد دلار خطوط اعتباری کوتاه‌مدت خارجی استفاده کرد که این میزان نسبت به سال ۷۷، تفاوتی نداشت.
دکتر محمد‌جعفر مجرد دیروز در حاشیه دهمین کنفرانس سیاستهای پولی و ارزی در گفتگو با خبرنگاران گفت: وضعیت ارزی خوب ایران در سال گذشته باعث شد تا بانکهای خارجی به میزان مورد نیاز جمهوری اسلامی ایران، خطوط اعتباری کوتاه‌مدت، میان‌مدت و تأمین مالی) فاینانس (در اختیار ایران بگذارند که به بیشتر از رقم ذکر‌شده نیازی نبود.
وی در مورد بخشنامه جدید بانک مرکزی مبنی بر خرید ارز از مردم توسط نظام بانکی اظهار داشت: بر اساس این بخشنامه، ارزهای با منشاء خارجی و درآمدهای ارزی ایرانیان مقیم خارج قابل انتقال به کشور است و نظام بانکی می‌تواند این ارزها را به نرخ توافقی خریداری کند.
وی افزود: فروش این ارزها در حال حاضر فقط به صادرکنندگان و کسانی که تعهد ارزی دارند، به نرخ توافقی انجام می‌شود.
اما اگر لازم باشد، احتمال دارد اجازه فروش آن در موارد دیگر نیز به نظام بانکی داده شود.
دادگستری کل استان تهران بعد از ظهر روز چهارشنبه اعلام کرد: شعبه ۲۳ دادگاه انقلاب اسلامی تهران رأى خود را در مورد عاملان ترور سعید حجاریان صادر کرده است.
به موجب رأى این دادگاه متهم ردیف اول این پرونده به نام سعید عسگر فرزند محمد، دانشجوی ۲۰ ساله به جرم اقدام علیه امنیت کشور از طریق مباشرت به ترور سعید حجاریان و ابوالقاسم شفیعی به مجازات ۱۵ سال حبس در زندان اصفهان محکوم شد.
متهم ردیف دوم سید محسن مجیدی معروف به مرتضی فرزند باقر ۳۰ ساله به جرم اقدام علیه امنیت کشور از طریق معاونت در ترور حجاریان، شفیعی و کاوه به ۱۰ سال حبس در زندان شیراز محکوم شد.
متهم ردیف سوم محمدعلی مقدمی فرزند کتابعلی، ۲۳ ساله، بیکار به جرم اقدام علیه امنیت کشور از طریق معاونت در ترور حجاریان به ۷ سال حبس در زندان کرمانشاه محکوم شد.
متهم ردیف چهارم صفر مقصودی فرزند سبزعلی، تعمیرکار ۲۹ ساله، به جرم نگهداری و فروش سلاح به ۴ سال حبس محکوم شد.
متهم ردیف پنجم علی پور‌چالوای فرزند حسن، مربی ورزشی، ۲۵ ساله، به علت نگهداری و استفاده از سلاح قاچاق به ۳ سال حبس محکوم شد.
بنا بر گزارش دادگستری، حسب نظر قاضی دادگاه محکومیت متهمان ردیف اول تا سوم با توجه به این که آزادی آنان در تبعید و مراوده با دیگران موجب مفسده می‌باشد مجازات اسلامی حبس بدل از تبعید تعیین شده است.
دادگستری استان تهران همچنین اعلام کرد: سه متهم دیگر پرونده به اسامی موسی جان‌نثاری، مهدی روغنی و سعید گگونانی با توجه به محتویات پرونده و تحقیقات انجام گرفته، تبراه شده‌اند.
وزیر خارجه هند امروز به تهران می‌آید.
دولت هند، دیدار جاسوانت سینگ وزیر امور خارجه این کشور از جمهوری اسلامی ایران را که امروز وارد تهران می‌شود، در جهت هرچه نزدیکتر کردن دیدگاههای دو کشور در مسائل منطقه‌ای و بین‌المللی، مهم ارزیابی کرد.
راویندرا سینگ جاسل سخنگوی وزارت امور خارجه هند با اشاره به تشابه نظر دو کشور درباره مسایل مختلف منطقه‌ای و بین‌المللی گفت: سفر روز جمعه وزیر امور خارجه هند به تهران دو کشور را به یکدیگر نزدیکتر خواهد ساخت.
وی افزود: دیدار سینگ از ایران در رابطه با یازدهمین نشست کمیسیون همکاری مشترک دو کشور که در سال ۱۹۹۱ تأسیس و آخرین نشست آن در سال ۱۹۹۹ در دهلی‌نو برگزار شد، صورت می‌گیرد.
جاسل گفت: اهمیتی را که هند برای جمهوری اسلامی ایران قائل است از این حقیقت می‌توان درک کرد که وزیر امور خارجه هند طی یک سال گذشته سه بار با همتای ایرانی‌اش دیدار کرده است.
وی درباره روابط کنونی هند و ایران گفت: دو کشور در مسایل مختلف از جمله تحولات سیاسی در افغانستان و آسیای مرکزی دیدگاههای مشابهی دارند و عضویت ایران در اتحادیه کشورهای حاشیه اقیانوس هند به گشایش راههای برقراری تماس و بهبودی روابط دو کشور کمک بیشتری خواهد کرد.
سخنگوی وزارت امور خارجه هند گفت: علاوه بر دیدارهای متقابل مقامات هند و ایران، دو کشور چهار گروه کاری مشترک که روابط اقتصادی، مسایل بین‌المللی، همکاری فرهنگی و پژوهش‌های علمی در عرصه‌های مورد علاقه طرفین را دنبال می‌کنند، نیز تشکیل داده‌اند.
وی روابط بازرگانی هند و ایران را در حال گسترش توصیف کرد و افزود: در سال ۱۹۹۹ صادرات هند به ایران به ۷۵۱ میلیون دلار و واردات از ایران به ۱۸۴ میلیون دلار بالغ شد.
وی افزود: ارزش واردات نفتی هند از ایران در سال ۹۹ میلادی ۲۵۰ میلیون دلار و واردات غیرنفتی از ایران ۷۲۲ میلیون دلار برآورد شده است.
جاسل گفت: مواد دارویی، شیمیایی، وسایل مهندسی، منسوجات، گوشت، مواد غذایی و برنج، اقلام عمده صادراتی هند به ایران می‌باشند.
مجلس ششم نمی‌تواند بدون حضور نمایندگان تهران انجام گیرد.
به هر حال تهران، ثقل و وزن خاصی در کلیه تحولات سیاسی کشور ایفا می‌کند و حضور نمایندگان انتخابی تهران در مجلس حائز اهمیت زیادی است.
و از طرفی، یک حوزه انتخابیه در قد و قواره تهران نمی‌تواند به مدت یک و یا دو سال نمایندگانی در مجلس نداشته باشد….
روزنامه بیان در مقاله‌ای به قلم یک عضو هیئت علمی دانشگاه تهران چند نکته در باب موج کنونی اصلاحات در ایران را متذکر شده و چنین نوشته است: ویژگی اصلی موج کنونی اصلاحات در ایران این است که زمینه را برای طرح دیدگاه‌ها و خواسته‌های جامعه فراهم می‌کند و به آن‌ها اصالت می‌دهد، آن‌ها را وارد عرصه سیاسی می‌کند و می‌گوید که شما می‌توانید حرفتان را بزنید و نقطه‌نظراتتان را بیان بکنید.
البته اینجا وظیفه مجموعه‌های اصلاح‌گرا دشوار است، یعنی به این معنی که مبارزه تئوریک جدی در سه عرصه در پیش دارند.
باید تأکید داشت که این مجموعه اصلاح‌گرا باید حتماً فرهنگ سیاسی مشارکتی را با توجه به ویژگی‌ها و مألفه‌های جامعه ایران و همچنین متناسب با مألفه‌های ساختاری ایران تنظیم بکنند که از درون انقلاب اسلامی و از درون ساختار سیاسی کنونی ارائه می‌شود و این به منزله این است که نظام سیاسی خودش اراده کرده تا این که اصلاحات را انجام بدهد.
بسیاری از تحلیل‌گران جامعه‌شناسی سیاسی محیط‌های درحال‌گذار بر این اعتقادند که اگر جامعه و حکومت با همدیگر به برداشت مشترکی در رابطه با اصلاحات دست پیدا بکنند و حکومت خودش به عنوان نیروهای اصلاح‌گر تلقی بشود در آن شرایط نظام سیاسی بقا پیدا می‌کند.
باید تأکید داشت کسانی که با اصلاحات مخالفت می‌کنند، درصدد ضربه زدن به مبانی ساختاری نظام هستند، چون هیچ نظامی بدون نو شدن بقا پیدا نمی‌کند، درست مانند درختی است که در پاییز باید برگهایش بریزد ولی در بهار برگهای جدیدی پیدا می‌کند که طراوت به محیط می‌دهد و محیط را از وجود خودش پرنشاط می‌کند.
باید بر این امر نیز تأکید داشت که ضایعات وجود دارد و چالش‌ها در برابر اصلاحات به چشم می‌خورد و این چالشها در دو بعد راست و چپ وجود دارد، اما وظیفه کارگردانان اصلاحات و مدیران اصلاحات در جامعه ایران این است که تبیین تئوریک از موضوعات موجود جامعه ایران داشته باشند و بتوانند مرزبندی لازم را در ارتباط با گروههای مختلف ارائه بدهند.
طبیعی است که در این بین طرح دیدگاه‌های مخالفین اصلاحات و همچنین طرح دیدگاه‌های گروه‌هایی که اصلاحات سریعتری را مورد توجه قرار می‌دهند آفات اصلاحات تلقی نمی‌شود بلکه یک عامل انگیزشی برای بازنگری گرایشات اصلاح‌گرایانه با مدل ساختاری تلقی می‌شود مشروط بر این که به‌جای چالش‌های ادبی و چالش‌های کلامی به چالش‌های تئوریک با یکدیگر بپردازند و بتوانند فرهنگ اصلاحات را در جامعه ایران نهادینه بکنند.
روزنامه جمهوری اسلامی در سرمقاله خود "به عمل کار برآید" نوشته است: استقبال گروههای سیاسی و جناحها از بیانات هشدار‌دهنده و در عین حال آرامش‌بخش رهبری، زمینه‌های ثبات سیاسی در جامعه را به امید همدلی و همفکری نیروهای حاضر در زیر خیمهٔ انقلاب را بیشتر از گذشته فراهم ساخته است.
اگرچه برخی گروهها و تشکل‌هایی که معمولاً دست به صدور بیانیه‌شان خوب بوده، ترجیح دادند مستقیماً و مستقلاً در این مورد بیانیه‌ای صادر نکنند و در پشت سایر گروهها مخفی شوند تا موضع روشنی اتخاذ نکنند، اما به هر حال این نکته‌ای نیست که از دید تیزبین مردم پنهان بماند.
در کارنامهٔ سیاسی این گروهها و تشکل‌ها هم، نمرهٔ خوبی از جانب افکار عمومی برای برخورد مساولانه در شرایط حساس به منظور حفظ مصالح جامعه و کشور، منظور نخواهد شد.
این در حالیست که برخی از همین گروهها و تشکل‌ها در مورد مسائلی بمراتب کم‌اهمیت‌تر، اما تأمین‌کنندهٔ خواسته‌های آن‌ها، شبانه بیانیه صادر می‌کردند و حتی ساعتها و لحظه‌ها را هم از دست نمی‌دادند.
البته هنوز هم دیر نشده است و یقیناً پیوستن این قبیل گروهها و تشکل‌ها به طیف عظیم مردمی که از عمق وجودشان به انقلاب و نظام، عشق می‌ورزند، بیشتر به مصلحت نزدیک است تا سکوت معنی‌دار.
چه‌بسا که برخی گروهها و تشکلها به یک توجیه تبلیغاتی متوسل شوند و چنین وانمود کنند که چون سخنگوی ائتلاف در‌برگیرندهٔ آن‌ها سخنانی را بر زبان جاری ساخته، دیگر نیازی به اظهار نظر جداگانه احساس نمی‌شود، اما این تنها موردی نیست که لازم بود گروهها و تشکل‌ها موضع روشنی دربارهٔٔ آن اتخاذ کنند.
آینده روشن خواهد کرد که آیا آن‌ها در همهٔ زمینه‌ها اینگونه عمل می‌کنند یا این سکوت از برخوردی دوگانه خبر می‌دهد؟
اگرچه این مسئله، از اهمیت خاصی برخوردار است اما چون مسائل جدی‌تری وجود دارد، فعلاً بر این نکته، اصرار چندانی نیست.
چرا که به هر حال، مردم این نکات ریز و درشت را در حافظهٔ تاریخی خود ثبت می‌کنند و در جمع‌بندی‌های خود، آنرا لحاظ خواهند کرد.
با علم و آگاهی به تفاوتهای محسوس و ملموس در نحوهٔ برخورد گروهها و تشکل‌ها، فرض می‌کنیم که بهرحال همهٔ گروهها و تشکل‌های شاخص و فعال در زیر خیمهٔ انقلاب، واقعاً به آنچه به صورت مستقیم و غیرمستقیم از جانب آن‌ها در قبال بیانات اخیر رهبری عنوان شده، اعتقاد دارند و این حرف دل آن‌ها هم هست، اما نکتهٔ اساسی در این میان آن است که این اعلام همراهی و همبستگی و این استقبال از کلام رهبری، نیازمند واکنش‌های جدی و عملی دیگری هم هست و در واقع به پشتوانهٔ عملی احتیاج دارد تا صداقت گروهها و تشکل‌ها در مرحلهٔ استقبال از سخنان رهبری، مورد ارزیابی افکار عمومی قرار گیرد و محک بخورد.
این شیوه پذیرفتنی نیست که فقط بخشی از کلام رهبری مورد استقبال قرار گیرد و تعمداً پررنگ‌تر، جلوه داده شود لکن بخش‌های مهم دیگری از همین کلام و پیام، به فراموشی سپرده شود.
اکنون در میدان عمل می‌توان دریافت که آیا آن شیوهٔ برخورد با کلام رهبری و عدم صدور بیانیهٔ مستقل توسط برخی تشکل‌ها یک شگرد سیاسی برای فرار از مسئولیت و طفره رفتن از اقدامات بعدی بوده است یا آن که آن‌ها در ادامهٔ آن واکنش، به پیگیری صادقانه و مساولانه نسبت به تمامی مفاد کلام رهبری می‌پردازند؟
دستیابی به پاسخی درست برای این پرسش در جامعهٔ امروز ایران، اهمیت دارد.
زیرا به نظر می‌رسد که بسیاری از تصمیمات و موضعگیری‌هایی که در قبال مطبوعات صورت می‌گیرد، متؤثر از نوع پاسخ و برداشتی است که از این مسئله دارند.
در عین حال، پاسخی متضاد و شاید متناقض به این پرسش می‌توان داد.
می‌توان ادعا کرد که آری مطبوعات مهم و حائز اهمیتند.
وجوهی از اهمیت مطبوعات را از نگاه هر یک از گروه‌های سیاسی - اجتماعی می‌توان برشمرد.
۱ - مطبوعات مهم‌اند، چون بی‌تردید در شکل‌گیری نتایج انتخابات مجلس ششم و وقوع رویداد ۲۹ بهمن نقش و تأثیر زیادی داشتند.
با مطبوعات، می‌توان رویدادهای مشابهی آفرید.
۲ - مطبوعات مهم‌اند، این را از استقبال مردم می‌توان دریافت.
روزنامه بیان که پیش از توقیف اخیر روزنامه‌ها، ۰ / ۳ درصد خوانندگان روزنامه را در شهر تهران به خود اختصاص می‌داد و جزو ۱۰ روزنامه پرخواننده محسوب نمی‌شد، پس از توقیف سایر روزنامه‌ها بلافاصله به دومین روزنامه پرمخاطب تهران تبدیل و از ۴۱ / ۱ درصد خواننده برخوردار شد.
از سوی دیگر می‌توان به پرسش نخستین، پاسخی منفی داد و اظهار داشت که خیر، مطبوعات مهم نیستند.
چرا؟
صرفاً به این دلیل که بدون مطبوعات متعدد و متکثر نیز می‌توان حماسهٔ بزرگی نظیر دوم خرداد را خلق کرد.
مردم ایران فراموش نکرده‌اند در شرایطی که انحصار رسانه‌ای در اختیار جناح راست بود و رسانه ملی نیز عملاً به رسانه‌ای طرفدار یک نمایندهٔ خاص بدل شده بود، مردم توانستند خاتمی را از ورای همه جوسازی‌ها، تبلیغات، شایعه‌پراکنی‌ها، تهمت‌ها و اتهامات، بشناسند و به کسانی که هنوز هم نمی‌خواهند باور کنند، اعلام کردند: اگر مطبوعات هم نباشد ما به خاتمی رأى می‌دهیم.
با این وضع چرا روند توقیف مطبوعات که طبعاً متضمن هزینه‌های زیادی برای نظام است همچنان ادامه دارد؟
به نظر می‌رسد که دو الگو برای اداره امور کشور و مسائل و مشکلات موجود وجود دارد.
الگوی اول به دنبال ایمن‌سازی فضای سیاسی و آرام‌سازی جامعه به منظور تمرکز نیروها و توان‌ها و بسیج منابع ملی برای حل نارسایی‌ها و تنگناها و کمبودهاست.
با این الگو، امکان پیشبرد برنامه‌ها، سرمایه‌گذاری، ایجاد اشتغال و… فراهم می‌شود و شدت فشار تورم، بیکاری، فقر و اعتیاد کاهش می‌یابد.
از سوی دیگر الگوی دوم، مدتهاست که به دنبال ایجاد فضای ناامن سیاسی و بحران‌سازی اجتماعی است.
این الگو زمانی توسط باند سعید امامی و از درون وزارت اطلاعات کشور، در عمل، پیاده می‌شد.
اما اینک به نظر می‌رسد توسط ستادهای دیگری، دنبال و پی گرفته می‌شود.
بحران‌سازی و ناامن‌سازی فضای جامعه، طی ماه‌های اخیر وارد مراحل تازه‌ای شده است.
ترور سعید حجاریان را باید نقطه عطفی در روند اجرای الگوی دوم دانست.
نقطه عطف از این جهت که اثرات و پیامدهای این حادثه موجب مسئله‌دار شدن بسیاری از نیروها و عناصر وابسته به جناح راست گردید و آنان را نسبت به صداقت انگیزه‌ها و نیات محافل تندرو به‌شدت بدبین ساخت.
برخی افشاگری‌های غیررسمی که در سطح جامعه منتشر گردیده است، مأید این واقعیت است.
اگر سخنان مقام رهبری در خطبه‌های نماز جمعه گذشته را مورد توجه قرار دهیم و تحلیل و تفسیر ایشان را تلاشی برای ایمن‌سازی فضای فعالیت جناح‌های سیاسی ارزیابی نماییم، توقیف مطبوعات قاعدتاً اقدامی متعارض با آرام‌سازی اجتماعی خواهد بود.
تصمیم و حکمی که به التهاب جامعه دامن می‌زند، قطعاً آرامش اجتماعی را در پی نخواهد داشت.
قوه قضاییه برای خروج از بن بست تناقض حرف و عمل و ناهمسویی با الگویی که برای ایمن‌سازی فضای سیاسی و آرامش اجتماعی ارائه شده است، بهتر است رویه اخیر خود را مورد بازبینی قرار دهد و تصمیماتی اتخاذ کند که از نظر افکار عمومی فاقد تناقضات رفتاری باشد.
روزنامه کیهان در سرمقاله خود سخنان مسئولان اقتصادی کشور را در سمینار پولی و ارزی کشور که اخیراً تشکیل شده مورد نقد قرار داده و چنین نوشته است:…
اظهارات وزیر محترم اقتصاد و دارایی درباره نرخ ارز و زمینه‌های بروز تورم و ارتباط صادرات با این دو مقوله حکایت از این می‌کند که وی به عنوان بالاترین مدیر و استراتژیست اقتصادی کشور همچنان بر نظر پیشین خود پافشاری می‌کند.
دکتر نمازی بارها بر این نظریه تأکید کرده است که افزایش نرخ ارز با هدف توسعه صادرات غیرنفتی، انتخاب نادرستی است و گواه مدعای این نظریه‌پردازان در این زمینه، عملکرد سالهای اخیر بازار ارز و بازرگانی کشور است.
زیرا علی‌رغم بالا بودن نرخ ارز، صادرات، نه‌تنها رشد مورد ادعای طرفداران بالا بودن نرخ ارز را نداشته، بلکه سیر نزولی نیز پیدا کرده است.
علاوه بر سامان نیافتن صادرات، تأثیر افزایش نرخ ارز آثار تورمی مشهودی را بر جا گذاشته است.
سخن قابل تأمل که وزیر اقتصاد بر آن تأکید داشته این است که اگر سیاستهای گذشته ما در زمینه افزایش نرخ ارز - و در واقع کاهش ارزش پول ملی برای مبالغ بالای ده هزار دلار یا معادل آن ما را به اهداف مورد ادعایمان نرسانده است، آیا نباید همین امر مسئولان اقتصادی را وادار به بازنگری در آن سیاستها کند؟
اگر به توهم افزایش صادرات غیرنفتی، نرخ دلار را به صورت غیرطبیعی و با اراده بانک مرکزی به مرز هزار تومان رسانده‌ایم، حالا که معلوم شده، دلار هزار‌تومانی برای اقتصاد غیرنفتی کشور ما معجزه نمی‌کند، چه دلیلی دارد که همچنان بر این انتخاب نادرست پافشاری کنیم؟
زیرا با کاستن از نرخ غیرواقعی ارز، حداقل می‌توان برای سامان دادن به وضعیت تولید و بازرگانی داخلی سروسامان داد…
در نشست دیروز، مسئولان بانک مرکزی و سازمان برنامه و بودجه هم گزارشهایی را مطرح کردند که بیشتر حاوی آمار و ارقامی در توصیف عملکرد سیستم اقتصادی کشور بود و نه ناظر به چگونگی گزینش استراتژی مناسب در اوضاع و احوال کنونی.
از گزارش آقای نوربخش چنین بر می‌آمد که نگاه اصلی ایشان و همفکرانش به نوسانات قیمت نفت بوده و خشنودکننده‌ترین بخش عملکردهای اقتصادی مربوط به حوزه نفت است که از اختیار ایشان خارج بوده است!
ما پیش از این هم بارها مطرح کرده‌ایم که با وجود اختلاف نظر اساسی میان وزیر اقتصاد و رئیس کل بانک مرکزی چگونه می‌توان اقتصاد را سروسامان داد؟
یک نشریه آمریکایی با اشاره به معکوس شدن روند مهاجرت ایرانیان به خارج از کشور در یکی دو سال اخیر، نوشت: ایرانیان مقیم خارج گروه‌گروه برای جستجوی هویت خویش به سرزمین اجدادی‌شان مراجعت می‌کنند.
اسکات پیترسون تحلیل‌گر آمریکایی در مقاله‌ای که در شماره اخیر روزنامه کریستین‌ساینس‌مانیتور تحت عنوان ریشه‌یابی به طریق پارسی چاپ شده، می‌نویسد: بسیاری از ایرانیان تحصیل‌کرده، بعد از چندین سال که از وطن خود دور بوده‌اند، از کشورهای خارج - به ویژه از آمریکا - در جستجوی هویت خویش، به سرزمین اجدادی خود باز می‌گردند.
پیترسون می‌نویسد: بسیاری از این ایرانیان، به خاطر ارتباط مجدد با فرهنگ منحصر‌به‌فرد و میراث معنوی خود، از مشاغل پرسود خود در خارج، دست شسته‌اند.
و برخی دیگر پلی بین این دو واقعیت زندگی خود، ایجاد نموده‌اند.
پاره‌ای دیگر تلاقی دو فرهنگ ایرانی و آمریکایی را نظاره کرده‌اند و این است حکایت آن‌ها.
ماجرای نمونه‌هایی از ایرانیانی که از وضعیت مادی مناسبی نیز در آمریکا و غرب برخوردارند و به لحاظ کمبودهای معنوی و فرهنگی به وطن خود باز گشته‌اند توسط پیترسون این گونه شرح داده شده است.
کامبیز میرآبادی پس از ۲۰ سال زندگی در لس‌آنجلس، از شغل بسیار پردرآمد خود به عنوان یک متخصص نرم‌افزار در آمریکا، دست شست تا برای همیشه، به ایران بیاید.
کامبیز با دو ایرانی بازگشتی دیگر، - یک سرویس اینترنتی - را دائر کرد که اکنون پنجمین شرکت بزرگ از صد شرکتیست که در ایران در حال فعالیت می‌باشند.
او می‌گوید: بسیاری از ایرانیان مقیم آمریکا، تصورات نادرستی از ایران امروز دارند.
آن‌ها فکر می‌کنند که اگر به ایران بیایند، در همان فرودگاه مورد آزار قرار می‌گیرند.
در حالی که این درست نیست و ما داریم سعی می‌کنیم ذهن آن‌ها را از این گونه افکار، پاک سازیم…
میرآبادی می‌گوید: در آمریکا ما برای زندگی در حال دوندگی بودیم، اما اینجا مسائل دیگری مطرح است: شما باید به بزرگترها، به مسائل دینی و خانوادگی توجه کنید.
در ایران شما وقت بیشتری در اختیار دارید.
ما دارای یک فرهنگ بسیار غنی هستیم.
درب منزل ما به روی همه باز است، و مسائل ظریف فرهنگی دیگری وجود دارد که اگر برایتان مفهومی داشته باشد، مسلماً باز خواهید گشت.
میرآبادی معتقد است که در آمریکا، خیلی زود می‌توان به یک شهروند طبقه متوسط تبدیل شد.
اما در ایران شما با فرهنگ خود تماس دارید، فرهنگی که از هر مدرک دکترا، بهتر است.
محمد بهره‌ور نیز برای بازگشت خود، دلایل شخصی دارد…
او می‌گوید، انسان در زندگی نیاز به آرامش روحی دارد و چنین چیزی در ایران، دست‌یافتنی‌ست.
در آمریکا بسیاری تشنه این آرامش هستند.
اما خیلی‌ها به آن نمی‌رسند.
آن‌ها بیش از حد مشغله دارند.
در غرب همه چیز حول و حوش مادیات دور می‌زند.
نویسنده روزنامه کریستین ساینس‌مانیتور در ادامه گزارش خود به مورد دیگری به نام شهرام جودیری، فرزند یک تاجر ایرانی اشاره می‌کند که ۵ سال پیش زندگی تجملی خود در سن‌دیه‌گو را رها کرد تا به مملکت خود بازگردد.
او اکنون به خاطر مهارت خود در زبان توانسته است شغلی در یکی از شرکت‌های پدرش پیدا کند.
شهرام از زندگی در ایران ابراز خوشحالی می‌کند و می‌گوید که برای همیشه در ایران خواهد ماند.
او از زندگی ماشینی در آمریکا، بیزار است.
برای مجید امامی، سفر به سرزمین اجدادی، هم طولانی بود و هم پرثمر.
او نیز یکی از شرکای یک شرکت اینترنتی می‌باشد که از دانشگاه یو‌سی‌ال‌ای فارغ‌التحصیل شده است.
او نیز عمیقاً در بافت ثروتمندان بورلی‌هیلز غوطه‌ور شده بود و بقول خود، زندگی‌اش در خواب و خیال می‌گذشت.
اما روزی پدرش گفت: تو در ایران فرصتهای گران‌بهایی در اختیار داری.
چرا آن‌ها را نمی‌آزمایی؟
وی در بدو ورود به ایران، با شوک فرهنگی روبرو شد.
مجید فارغ‌التحصیل رشته تاریخ بود و مطالعات زیادی در زمینه اسلام و امپراطوری عثمانی داشت.
اما فارسی را نمی‌توانست به‌خوبی صحبت کند.
مجید می‌گوید: تبلیغات ضد ایرانی در آمریکا بقدری گسترده و عمیق بود که وقتی من آمریکا را ترک کردم و به ایران آمدم، از دیدن هواپیماهای ایران ایر در فرودگاه، حالت بسیار خوشایندی احساس کردم و این احساسات به ماندن من در ایران کمک کرد.
داریوش انوری بعد از هفده سال زندگی در آمریکا، اکنون ۹ سال است که به ایران بر گشته است.
او در تصمیم بازگشت به ایران، به ارزیابی محدودیتهای دو کشور پرداخت.
او سه سال به عنوان یک کارشناس ایمنی در سیستم‌های سفینه‌های فضایی کار می‌کرد.
اما درباره علت بازگشت به ایران می‌گوید: من واقعاً برای وطنم احساس تشنگی می‌کردم و هنوز هم دارم این عطش را سیراب می‌کنم.
ابوالعلی مودودی، در تبیین شرایط حکومت و سلطنت معاویه نوشته است: در عهد پادشاهی، وجدانها زندانی گردیدند و زبانها حبس شدند.
رسم برین شد که لب بگشای اما فقط برای تعریف و ستایش، و در غیر این صورت مُهر سکوت بر لب بزن و اگر وجدان‌تان چندان نیرومند است که شما نمی‌توانید از حقگویی برحذر باشید پس برای بستن و کشتن، تعذیب و شکنجه آماده باشید.
رعب و وحشت و سکوت و تسلیم ناشی از آن مهمترین ابزار سیطره معاویه بود.
نامه امام حسین) ع (مثل درخشیدن برق و غرش رعد در آن روزگار سیاه و خراب‌آباد بی‌طپش بود.
امام حسین) ع (به‌صراحت گفته بود که آماده جهاد با معاویه است، و تمام تلاش و تدبیر معاویه این بود که اطاعت از خلیفه را درست مساوی اسلام و تدین جلوه دهد.
وقتی به امام حسین) ع (نصیحت می‌کرد که مواظب دینت باش، مراد او از دین همان اطاعت از سلطان بود.
نامه امام حسین) ع (سه جهت‌گیری اصلی داشت: ۱ - مستقیماً با تئوری سلطنت معاویه که اطاعت محض از سلطان بود رویارویی داشت.
۲ - معاویه را به عنوان یک قاتل که انسانهای برگزیده و محبوب را به قتل رسانده است معرفی می‌کرد.
۳ - اعلام جهاد با معاویه و توجه به این نکته که معاویه دین را نابود کرده است.
نکته اصلی همین بود.
معاویه به امام حسین) ع (می‌گوید به فکر دین و امت محمد) ص (باش، و فتنه‌گری مکن.
امام حسین) ع (به معاویه می‌گوید: حکومت تو که دین را نابود کرده‌ای بزرگترین فتنه برای مردم است و اساساً گویی تو از این مردم نیستی.
عبدالله‌بن‌عباس و عبدالله‌بن‌جعفر نیز پاسخهای روشنی به معاویه دادند، دقیق و پرنکته.
عبدالله‌بن‌عباس نوشت: این که گفته‌ای نزد تو امان نخواهم داشت.
به خداوند سوگند ای معاویه من هیچگاه از تو امان نخواسته‌ام.
امان را از خداوند عالمین طلب می‌کنم این که درباره قتل من سخن گفتی.
به خدا سوگند چنانچه مرا به قتل برسانی به ملاقات خداوند خواهم شتافت و محمد) ص (که درود خداوند بر او باد دشمن توست…
عبدالله‌بن‌جعفر نوشت: این که نوشته‌ای مرا بر بیعت با یزید مجبور خواهی کرد، چنانچه مرا بر بیعت مجبور کنی، ما هم تو و پدرت را بر اسلام آوردن مجبور کردیم.
و شماها را با اکراه به اسلام وارد کردیم بدون آن که در درون اطاعت نمایید.
عبدالله‌بن‌زبیر هم در پاسخ معاویه شعری نوشت و گفت.
تو حلیم نیستی بلکه تحلم می‌کنی، خودت را حلیم وانمود می‌کنی.
تا زنده‌ام و مسلمانم بیعت تو را نقض خواهم کرد.
معاویه نامه‌ای برای سعید‌بن‌عاص نوشت که بر مردم سخت بگیر.
همه باید بیعت کنند.
هیچکس بیعت نکرد.
سعید‌بن‌عاص به معاویه نوشت، مردم از آن چند نفر، حسین بن علی) ع (و… تبعیت می‌کنند.
اگر آنان بیعت کنند، همه مردم بیعت خواهند کرد.
معاویه نوشت که شخصاً به مدینه خواهد آمد.
مردم به استقبال معاویه آمده بودند - آنان را به استقبال کشانده بودند؟
زن و مرد و پیر و جوان منتظر معاویه بودند.
گفت: چقدر من مشتاق زیارت شما مردم بودم و سختی‌های سفر را به خاطر عشق دیدار شما تحمل کردم.
برای حسین بن علی) ع (و عبدالله‌بن‌عباس و عبدالله‌بن‌عمر و عبدالله‌بن‌جعفر و عبدالله‌بن‌زبیر پیغام فرستاد.
پیغام‌ها را جداگانه ارسال کرد.
به هر کدام گفت: همه مردم آمادهٔ بیعت هستند جز شما پنج نفر از قریش که مخالفت می‌کنید.
به امام حسین) ع (گفته بود رهبری آن چهار نفر دیگر بر عهده توست.
این حرف را به چهار نفر دیگر هم زده بود!
یعنی معاویه بگونه‌ای پیامها را تدبیر و تدارک دیده بود که هر پنج نفر گمان کند در موضع رهبری است و معاویه تنها برای او پیام فرستاده است.
حساب حسین بن علی) ع (جدا بود.
اما پیداست این پیام چه تأثیری در دیگران خواهد داشت.
در مسجد مدینه - مسجد‌النبی) ص (- جلسه‌ای تدارک شد.
برای معاویه تخت گذاشته بودند، غرق بوی عطر و مشک بود.
امام حسین) ع (و سایر اشخاص ممتاز قریش، عبدالله‌بن‌عباس و… هم در مسجد حاضر بودند.
مردم را هم در مسجد جمع کرده بودند.
معاویه شروع کرد به بیان فضیلت‌ها و ویژگی‌های یزید و بیان چگونگی قرآن خواندن یزید!
سپس گفت: ای مردم مدینه، بر بیعت با یزید مصمم هستم.
هیچ منطقه و ناحیه‌ای، شهر و دهی را فروگذار نکرده‌ام مگر این که نمایندگانی را اعزام کرده‌ام و همه با یزید بیعت کرده‌اند.
مدینه را در آخر کار قرار دادم.
مدینه کانون اصلی است.
نگران اهل مدینه نیستم.
کسانی که از بیعت با یزید امتناع کرده‌اند، شایسته‌ترین افراد برای بیعت با یزید هستند!
به خداوند سوگند اگر در میان مسلمانان کسی بهتر از یزید بود برای او بیعت می‌گرفتم.
امام حسین) ع (بر خاست و گفت: به خداوند سوگند کسی که از نظر پدر و مادر و شخصیت برتر از یزید است را کناری نهاده‌ای!
معاویه گفت: انگار مرادت از این سخن خودت هستی!
حسین) ع (گفت: بله.
معاویه گفت: برایت توضیح می‌دهم.
این که می‌گویی مادر تو از مادر او بهتر است.
مادر تو دختر رسول خداست.
تدین او و سابقه او قابل چشم‌پوشی نیست.
اما دربارهٔٔ پدرت، پدر تو و پدر او امر را به خداوند موکول کردند.
خداوند درباره پدر او امر را احاله داد.
- اشاره به حکمیت - امام حسین) ع (گفت: نادانی تو برایت بسنده است!
تو امر زودگذر را بر آینده بینی، دنیا را بر آخرت ترجیح داده‌ای.
معاویه گفت: درباره یزید، که گفتی تو از او بهتری.
به خدا سوگند یزید بهترین امت محمد) ص (است!
حسین) ع (گفت: این سخن بهتان و سخن بی‌پایه است.
یزید شراب‌خوار و اهل بیهودگی و هوس از من بهتر است؟
معاویه گفت: آرام باش به پسر‌عمویت دشنام مده، اگر این حرفها را در حضور او هم می‌زدی او تو را دشنام نمی‌داد.
معاویه رو به مردم کرد و گفت: مردم، پیامبر) ص (درگذشت و پس از خود کسی را به عنوان جانشین معین نکرد.
مسلمانان ابوبکر را به عنوان خلیفه برگزیدند.
وقتی هنگام مرگ ابوبکر رسید، او عمر را به عنوان جانشین خود برگزید.
عمر هم به هنگام وفات، شورای شش‌نفره را مأموریت داد تا خلیفه را انتخاب کنند.
ابوبکر شیوه‌ای را عمل کرد که پیامبر) ص (عمل نکرده بود.
عمر هم به شیوه‌ای عمل کرد که ابوبکر چنان رفتار نکرده بود.
هر کدام بر اساس نظر خود رفتار کردند.
من هم بنظرم می‌رسد که برای پرهیز از اختلاف در میان مردم و رعایت انصاف برای یزید بیعت بگیرم.
عبدالله‌بن‌زبیر بر خاست و شیوه خلفا گذشته را توجیه کرد.
گفت: ابوبکر، عمر را به عنوان خلیفه معین کرد که دورترین نسبت را با قریش داشت.
عمر هم شش نفر را از میان مسلمانان برگزید.
در حالی که پسرش عبدالله هم در میان مسلمانان بود.
معاویه دیگر به عبدالله‌بن‌زبیر پاسخی نداد.
از منبر پایین آمد و به خانه رفت.
هر قدر کوشیده بود در مسجد و در حضور مردم آرام و شکیبا باشد، در درون آکنده از بغض و غضب بود.
دستور داد کسانی را که بیعت نکرده بودند به خانهٔ او آوردند.
حسین بن علی) ع (و… معاویه گفت: من امشب به‌نزد مردم شام می‌روم و می‌گویم که آن چند نفر هم بیعت کرده‌اند.
اگر یک نفر از شما دهان باز کند که بخواهد سخنی بگوید، مرا تایید یا تکذیب کند، گردنش زده می‌شود و سرش به پرواز در می‌آید.
شب در میان اهل شام گفت: ای مردم شام این چند نفر هم بیعت کرده‌اند.
عده‌ای از مردم شام گفتند: ای امیر مؤمنان، اگر نسبت به آنان تردیدی داری، اجازه بده تا گردن آن‌ها را بزنیم.
معاویه گفت: سبحان‌الله!
چقدر خون مردم قریش برای شما مردم شام حلال است!
ابن اثیر، صحنه بیعت اجباری معاویه را اینگونه تصویر کرده است: نظامیان در مسجد پخش شده بودند.
در میان مردم با شمشیرهای آخته موضع گرفته بودند.
معاویه گفت: مردم!
من با مشورت شما و بزرگان شما، یزید را به عنوان ولیعهد معرفی می‌کنم، فبایعوا علی اسم‌الله، به نام خدا بیعت کنید.
در طرفین حسین بن علی) ع (و عبدالله‌بن‌عباس… شمشیرزنها موضع گرفته بودند، آن‌ها مأموریت داشتند در صورت کمترین جنبش لب‌ها، شمشیرها را فرود آورند.
این صحنه، یکی از گویاترین و تکان‌دهنده‌ترین صحنه‌های سیطره و تغلب معاویه بود و بیان این نکته که مشروعیت حکومت و بیعت یزید در یک کلام بر تیغ برهنه و سرکوب و سکوت متکی بود.
این تصویر، در یک کلام، تصویر کامل و گویا و ماندنی سلطنت معاویه است.
علاوه بر آن همه این رفتار و شیوه را نیز عین دین معرفی می‌کرد.
علامه سید مرتضی عسکری گفته‌اند: معاویه مسلمانان را چنان تربیت کرده بود که دین اسلام را اطاعت از خلیفه می‌دانستند…
یکی از نتایج اعتقاد به آن که هرچه حاکم می‌گوید دین است به اینجا منجر شد که همان کسانی که از سپاه یزید روزانه پنج بار به سوی کعبه نماز می‌خواندند، پس از حمله به عبدالله‌بن‌زبیر در مکه، کعبه را به منجنیق بستند.
در سال دوم حکومت یزید، مردم مدینه شورش کردند و ارتش یزید به مدت سه روز هرچه می‌توانستند در شهر مدینه انجام دادند.
فرمانده لشگر یزید پس از بازگشت از مدینه و حرکت به سوی مکه برای جنگ با عبدالله‌بن‌زبیر، در راه گفته بود که من کشتار اهل مدینه را در راه اطاعت خلیفه انجام داده‌ام و به این وسیله به خدا تقرب جستم.
به مناسبت روز جهانی موزه و میراث فرهنگی، یک جسد ۵۰۰۰ ساله در موزه باستان‌شناسی شهر بیرجند به نمایش گذاشته شد.
مدیر میراث فرهنگی جنوب خراسان گفت: این جسد یکی از کهن‌ترین اجساد مربوط به کاوش‌های باستان‌شناسی در شهر سوخته زابل است.
ابوالفضل مکرمی‌فر افزود: این جسد متعلق به مردی است که در هنگام مرگ ۴۰ تا ۵۰ سال سن داشته و ۱۶۷ سانتیمتر قد دارد.
وی گفت: مقداری نسوج نرم الیاف پارچه‌ای سوخته و کربنیزه به جمجمه و لگن جسد چسبیده است که بیانگر سوختگی شدید آن در حین مرگ می‌باشد.
او افزود: ۶۱ قطعه سفال، کاسه، پیاله، کوزه، گردنبند، سرمه‌دان و پارچه نیز به همراه این جسد در حفاری کشف شده است.
مکرمی فر گفت: وجود این اشیا به همراه جسد بیانگر سنت دفن و قرار دادن اشیا به همراه مردگان در آن زمان است.
به منظور بررسی عوارض استفاده غیرمنطقی از داروهای آنتی‌بیوتیک سمینار تجویز منطقی آنتی‌بیوتیک‌ها در درمان بیماریهای عفونی صبح روز چهارشنبه در تبریز آغاز به کار کرد.
در این سمینار علمی که عصر روز پنجشنبه پایان یافت و با حضور استادان رشته‌های مختلف پزشکی و داروسازی ترتیب یافته بود، ۶۱ مقاله علمی تحقیقاتی در خصوص موضوع سمینار به صورت سخنرانی ارائه گردید.
عوارض ناخواسته آنتی‌بیوتیک‌ها، نحوه برخورد با بیماران بروسلایی و درمان دارویی آنان، مصرف آنتی‌بیوتیک‌ها در دوران حاملگی و شیردهی، برخورد اصولی با انواع گزشها، عفونتهای دستگاه تنفسی فوقانی و درمان دارویی آن‌ها، از جمله عناوین مقالاتی است که در این سمینار توسط پژوهشگران شرکت‌کننده ارائه شد.
همزمان با برگزاری این سمینار، مرکز اطلاعات دارویی و سموم و آ دی آر این مرکز به منظور ارائه خدمات تخصصی به پژوهشگران مورد بهره‌برداری قرار گرفت.
همزمان با برپایی کنگره بین‌المللی بزرگداشت حکیم عمر خیام روز چهارشنبه خانه ریاضیات ایران طی مراسمی در نیشابور گشایش یافت.
وزیر علوم، تحقیقات و فن‌آوری در این مراسم گفت: این خانه به مناسبت سال جهانی ریاضیات ایجاد شده است.
دکتر مصطفی معین افزود: خانه ریاضیات دارای کارگاه رایانه، کتابخانه و واحدهای سمعی و بصری و عکس است.
به همین مناسبت از روز چهارشنبه عملیات ساخت بوستان ریاضیات نیز در شهر نیشابور آغاز شد.
برای ساخت این بوستان با ۲۰۰۰ مترمربع وسعت، پنج میلیارد ریال اعتبار در نظر گرفته شده است.
مدیرکل تربیت بدنی استان بوشهر گفت: امسال ۱۰ میلیارد ریال به بخش ورزش این استان اختصاص یافت.
کیکاووس سعیدی افزود: از این میزان اعتبار پنج میلیارد و ۵۰۰ میلیون ریال از محل درآمدهای گاز و نفت و مابقی از محل اعتبارات ملی و تبصره‌ها تخصیص داده شده است.
وی افزود: این میزان اعتبار برابر ۵۰ درصد کل اعتبارات هزینه‌شده در بخش ورزش استان ظرف هشت سال گذشته است.
مرکز آموزش فنی حرفه‌ای خوزنین از توابع شهرستان بواین‌زهرا در استان قزوین توسط وزیر کار و امور اجتماعی گشایش یافت.
این مرکز که دارای ۲ هزار و ۷۴۰ متر زیربناست در زمینی به مساحت ۱۸ هزار و ۴۶ متر، اهدایی اهالی روستای خوزنین احداث شده است.
در این مرکز در ۹ رشته، آموزش تعمیر ماشین‌آلات کشاورزی، برق خودرو، برق ساختمان، برق صنعتی، نقشه‌کشی ساختمان و صنعتی، صنایع ساختمان و آموزش رایانه و لوله‌کشی ساختمان به هنرجویان آموزش داده می‌شود.
بنا به اظهارات مدیرکل سازمان فنی و حرفه‌ای استان قزوین، سالانه یکهزار و ۴۰ نفر هنرجو در رشته‌های فوق می‌توانند در این مرکز آموزشهای لازمه را فراگیرند.
حسین الهیاری هزینه احداث این مرکز را دو میلیارد و ۹۱۱ میلیون ریال ذکر کرد.
الهیاری گفت: در سال گذشته بیش از ۲۱ هزار و ۴۱۱ نفر هنرجو در رشته‌های گوناگون از سوی سازمان آموزش فنی و حرفه‌ای قزوین آموزش لازم را فرا‌گرفتند که این رقم نسبت به سال ۷۷ رشد بیش از صددرصدی داشته است.
استاندار کهکیلویه و بویراحمد اعتبارات مناطق محروم امسال این استان را ۱۱ میلیارد و ۸۰۰ میلیون ریال اعلام کرد.
مهندس کریم شورانگیز افزود: این اعتبار در زمینه محرومیت‌زدایی از این استان هزینه خواهد شد.
وی گفت: ضوابط پرداخت درصدی از نفت و گاز به استان‌های تولیدکننده و تصفیه‌کننده این مواد از سوی هیئت دولت به‌زودی مشخص خواهد شد.
قرار است با اجرای این طرح به ازای هر مترمکعب گاز فروخته‌شده، ۱ / ۵ ریال به استان‌های تولیدکننده و یا تصفیه‌کننده پرداخت شود که سهم این استان از کل گاز کشور چهار درصد است.
بنا به اظهار وی، درصد تعیین‌شده برای پرداخت عوارض نفت به مناطق تولیدکننده نیز دو از هزار است که سهم استان کهکیلویه و بویراحمد حدود ۵۲ درصد از کل نفت تولیدی کشور است.
برداشت محصول گندم از هفته گذشته از مزارع استان کهکیلویه و بویراحمد شروع شد.
در سال زراعی جاری ۹۰ هزار هکتار اراضی استان زیر کشت گندم رفته که از این مقدار ۸۶ هزار هکتار دیم و بقیه آبی است.
با توجه به زیان وارده به مزارع گندم دیم به علت خشکسالی برداشت محصول در این مزارع مقرون به صرفه نیست و برای تعلیف دام کشاورزان مورد استفاده قرار می‌گیرد.
کار برداشت گندم در شهرهای دهدشت، سوق، لنده، چرام، لیکک، باشت و دو‌گنبدان در مناطق گرمسیری این استان، توسط ۲۰ دستگاه کمباین از هفته گذشته شروع شد.
برداشت گندم از اراضی کشاورزی شهرستان بویراحمد در منطقه سردسیری این استان، طی یک ماه آینده آغاز خواهد شد.
فرماندار بیله‌سوار مغان گفت: امسال اعتبارات عمرانی این شهرستان با ۳۰ درصد افزایش به یکصد میلیارد ریال رسید.
اقبال عباسی افزود: در سال جاری تکمیل ۲۰ طرح نیمه‌تمام از جمله بیمارستان، مجتمع فرهنگی و هنری بیله‌سوار، طرح‌های آبرسانی به ۷۲ روستای آق‌چشمه و هشت روستای قره‌قاسم‌لو انجام می‌شود.
به گفته وی پارسال برای اجرای ۱۲۰ طرح عمرانی در این شهرستان ۷۰ میلیارد ریال هزینه شد.
وی گفت: طرح‌هایی نظیر شبکه چهار صدا و سیما، تلفن همراه، آبرسانی، برق‌رسانی، راهسازی، خانه‌های سازمانی، خانه‌های بهداشت در سال گذشته در این منطقه مورد بهره‌برداری قرار گرفت.
نخستین همایش انجمن صنفی شرکتهای حمل و نقل کالا، با حضور نمایندگان شرکتهای حمل و نقل استان بوشهر برگزار شد.
هدف از برگزاری این همایش یک‌روزه آشنایی مدیران شرکتهای حمل و نقل کالا با برنامه‌های جدید انجمن صنفی، بررسی راهکارهای مناسب جهت ارتقا توان انجمن و وضعیت حمل و نقل کالا در استان و جایگاه آن در برنامه سوم توسعه اعلام شد.
مدیر زراعت و باغبانی سازمان کشاورزی استان اردبیل اعلام کرد: امسال ۶۲ هزار هکتار از اراضی زراعی این استان زیر کشت سیب‌زمینی رفته است.
رحیم موسوی گفت: کشت سیب‌زمینی در منطقه به لحاظ بارش برف سنگین در اوایل فروردین ماه و افزایش نزولات آسمانی نسبت به سال گذشته با تأخیر انجام گرفت.
وی اظهار داشت: برای نخستین بار در سطح ۳۰ هکتار بذر وارداتی سوپرالیت با همکاری سازمان کشاورزی و ایستگاه تحقیقات کشت‌شده و علاوه بر این مقدار ۱۶۰ تن بذر الیت مادری از ارقام اگریا، دراگا و ویتال جهت تکثیر مجدد در بین زارعین توزیع شده است.
مدیر زراعت و باغبانی سازمان کشاورزی استان اردبیل گفت: رقم جدید ویتال بر اساس نظر محققین تحقیقات کشاورزی یک رقم پرمحصول، مقاوم به بیماری و سازگار با شرایط اقلیمی منطقه می‌باشد.
رییس سازمان کشاورزی هرمزگان گفت: افزون بر ۲۲۱ هزار تن محصول پیاز و سیب‌زمینی در استان هرمزگان برداشت شد.
غلامرضا هاشمی‌پور افزود: این مقدار محصول از سه هزار و ۵۲۱ هکتار اراضی کشاورزی استان در قالب طرح موسوم به استمرار به دست آمد.
طرح استمرار به منظور تأمین بخشی از محصول پیاز و سیب‌زمینی کشور در ماههای بهمن، اسفند و فروردین، در شهرهای جنوبی کشور اجرا می‌شود.
وی اظهار داشت: دو هزار و ۶۰۰ هکتار از اراضی استان به کشت پیاز و ۵۲۵ هکتار به کشت سیب‌زمینی اختصاص داده شد.
هاشمی‌پور افزود: هر کیلوگرم پیاز به قیمت ۳۶۰ ریال و سیب‌زمینی به قیمت یک هزار و ۵۰۰ ریال توسط سازمان تعاون از روستاییان خریداری می‌شود.
وی گفت: تا کنون افزون بر پنج هزار تن پیاز تولیدی استان از کشاورزان توسط سازمان تعاون خریداری شده و کار خرید پیاز ادامه دارد.
به گفته شهردار تبریز تا پایان سال جاری به اجرای طرحهای توسعه فضای سبز، سرانه فضای سبز این شهر از میزان کنونی زیر دو مترمربع به ۳ / ۶۴ مترمربع افزایش می‌یابد.
مهندس عبادالله فتح‌اللهی در نشست شورای اسلامی شهر تبریز افزود: برای این منظور طرح انبوه‌کاری درختان در سطح این شهر اجرا می‌شود.
وی توسعه شبکه آب خام مستقل شهرداری در سطح شهر تبریز را تضمینی برای حفاظت فضای سبز درختی و انبوه‌کاری‌های انجام گرفته ارزیابی کرد.
کمبود سرانه فضای سبز تبریز از مشکلات عمده زیست‌محیطی در تبریز محسوب می‌شود که زمینه تشدید آلودگی را در این شهر فراهم کرده است.
مجموعه‌ای از آثار ارزشمند و منحصر‌به‌فرد یافت‌شده از تپه مارلیک که به ۳۲۰۰ سال پیش تعلق دارد، همزمان با روز جهانی موزه و هفته میراث فرهنگی برای نخستین بار در موزه رشت در معرض دید علاقه‌مندان قرار گرفت.
به گزارش روابط عمومی سازمان میراث فرهنگی کشور، این آثار که شامل انواع ظروف مفرغی، سفالی، دگمه‌های تزئینی، انواع سرگرز، خنجر، شیشه، پیکان، مجسمه‌های برنزی، آب‌خوری‌های سفالی، جام‌های سیمین و موزاایک شیشه‌ای و… است، ۹۳ سال پیش از قبرستان مارلیک به دست آمده که متعلق به سرداران و سلاطین محلی این منطقه است.
این قبرستان که در ۴۱ کیلومتری شرق شهرستان رودبار و بر فراز تپه‌ای باستانی واقع شده، در پاییز سال ۱۳۴۰ به سرپرستی دکتر عزت‌الله نگهبان مورد حفاری قرار گرفت.
اعتقاد به دنیای پس از مرگ در میان اقوام ساکن در این منطقه باعث شده است تا آن‌ها در کنار مردگان خود اشیایی را که به نوعی در زندگی مورد استفاده قرار می‌گرفته در آرامگاه دفن کنند.
جام موزاییک شیشه‌ای از جمله آثار ارزشمند مجموعه مارلیک به حساب می‌آید که به شکل جام موزون بلندی با کف مدور که دیواره‌های آن به‌تدریج به صورت عمودی در آمده ساخته شده است.
اقوام ساکن مارلیک از گروه هند و اروپایی بوده که احتمالاً از قرن ۱۴ تا ۱۰ قبل از میلاد در این منطقه می‌زیسته‌اند.
این اقوام به‌تدریج در مراحل اولیه تکمیل دولت ماد جزئی از آن‌ها را تشکیل داده و در تشکیل دولت ماد در هزاره اول قبل از میلاد سهمی داشته‌اند.
دکتر محمود نجم‌آبادی، استاد دانشگاه علوم پزشکی تهران درگذشت.
تهران - واحد مرکزی خبر:
دکتر محمود نجم‌آبادی استاد بازنشسته دانشگاه علوم پزشکی تهران، صبح روز چهارشنبه در سن ۷۹ سالگی دار فانی را وداع گفت.
مرحوم استاد دکتر نجم‌آبادی پزشک پیش‌کسوت و استاد صاحب‌نام تاریخ و اخلاق پزشکی در سال ۱۲۸۲ هجری شمسی در محله شیخ هادی تهران و در خانواده‌ای اهل علم و فضیلت به دنیا آمد.
جدشان آیت‌الله شیخ هادی نجم‌آبادی از عالمان بزرگ دوره ناصری بود.
استاد تحصیلات اولیه خود را در مدرسه‌ای قدیمی به نام شرکت گلستان و دوره متوسطه را در دبیرستان دارالفنون و دارالمعلمین تهران به پایان رساند و پس از طی تحصیلات پزشکی در دانشگاه تهران و اخذ مدرک دکترای پزشکی به دریافت دکترای داروسازی از دانشگاه پاریس نائل آمد.
آن مرحوم همچنین دارای مدارک متعدد در رشته‌های مختلف علم پزشکی از دانشگاه پاریس بود.
استاد پس از خاتمه تحصیلات به عنوان رئیس بهداری شهرستان قوچان شروع به خدمت کرد و در سال‌های بعد در تهران و شهرستان‌های مختلف به عنوان پزشک، رئیس بیمارستان و رئیس بهداری خدمت کرد و در سال ۱۳۳۷ از خدمت در وزارت بهداری وقت بازنشسته شد.
زنده‌یاد دکتر نجم‌آبادی در طول سال‌های فعالیت علمی و تحقیقاتی و ۳۰ سال تدریس در دانشگاه تهران، تصدی مشاغل مختلف و عضویت در مجامع گوناگون علمی را بر عهده داشت.
مهمترین اثر تألیفی استاد، کتاب سه‌جلدی "تاریخ طب" در ایران است.
سنگ‌نگاره به سرقت رفته تخت جمشید در محل خود نصب شد.
شیراز - ایرنا:
همزمان با آغاز هفته میراث فرهنگی و روز جهانی موزه، یک قطعه سنگ‌نگاره که از تخت جمشید به سرقت رفته بود، روز چهارشنبه در محل پیشین خود در کاخ آپادانای تخت جمشید نصب شد.
در یک طرف این سنگ‌نگاره نقش سه سرباز جاویدان با سپر و نیزه و در طرف دیگر آن نقش دو سرباز پارسی با نیزه حک شده است.
این سنگ‌نگاره در بهمن سال ۸۶ توسط قاچاقچیان عتیقه ربوده شده و پس از یک سال کشف و باز پس گرفته شد.
این سنگ‌نگاره بخشی از سنگ‌های منقوش به سربازان سپاه جاویدان و سربازان پارسی واقع در پلکان شمالی کاخ آپاداناست که قسمتی از کنگره‌های پلکان کاخ نیز روی آن مشاهده می‌شود.
نمایشگاهی از آثار خوشنویسان دوره صفویه تا عصر حاضر با عنوان "امام علی) ع (در آثار خوشنویسان نامی ایران" در موزه خط و کتابت میرعماد تشکیل می‌شود.
این نمایشگاه که به مناسبت روز جهانی موزه و هفته میراث فرهنگی به منظور بزرگداشت سال حضرت علی) ع (برپا می‌شود، ۶۰ اثر خوشنویسی را به شیوه نسخ، تعلیق، نستعلیق، شکسته نستعلیق، ثالث و نقاشی و خط از دوره‌های صفوی، افشار، زند، قاجار و معاصر در خود جای داده است.
سمیرا مخملباف پیشنهاد بازی در یک فیلم فرانسوی را رد کرد.
در ادامه موفقیت‌های فیلم تخته‌سیاه ساختهٔ سمیرا مخملباف در بخش مسابقه جشنواره کن یک کارگردان فرانسوی، الجزایری به نام مهدی مشارف که در حال تدارکات فیلم جدید خود است از سمیرا مخملباف دعوت کرده است که در فیلم او به عنوان بازیگر ایفای نقش کند، اما سمیرا مخملباف این پیشنهاد را رد کرده و ترجیح می‌دهد در پشت دوربین باقی بماند.
همچنین هر‌ساله در جشنواره جهانی کن از یک کارگردان نامدار دعوت می‌کنند که در یک روز برای شیفتگان سینما درس سینما بدهد.
معلم برگزیده امسال، فیلمساز بزرگ و سالمند فرانسوی خانم آنیس واردا است.
این کارگردان قبلاً جوایز بزرگ بین‌المللی از جمله شیر طلایی ونیز را برای فیلم آوا، به دست آورده است و امسال نیز جشنواره کن برنامه‌ای را برای بزرگداشت او اختصاص داده است.
او که تصمیم داشت بلافاصله پس از تدریس از شهر کن به پاریس برگردد اما ترجیح داد در صورت موافقت سمیرا مخملباف، یک روز را با او بگذراند.
خانم آنیس واردا در عین حال عکاس مشهوری است و ساعتهایی را به عکاسی از سمیرا مخملباف پرداخت تا این عکس‌ها را در نمایشگاهی در پاریس به نمایش بگذارد.
فدراسیون کشتی اعلام کرد: تیم کشتی آزاد پیشکسوتان ایران در نهمین دوره مسابقه‌های کشتی آزاد قهرمانی پیشکسوتان جهان در سال ۲۰۰۰ که در شهر فرایبورگ آلمان برگزار خواهد شد، شرکت می‌کند.
این مسابقه‌ها قرار است طی روزهای ۱۴ تا ۱۶ مرداد ماه سال جاری در شهر فرایبورگ برگزار شود.
تیم کشتی آزاد پیشکسوتان ایران که در دوره‌های پیش این مسابقه‌ها همواره مقامهای قهرمانی و نایب قهرمانی تیمی را به خود اختصاص داده است، سال پیش در مسابقه‌های جهانی پیشکسوتان که در شهر بخارست پایتخت رومانی برگزار شد، به مقام قهرمانی رسید.
رقابتهای انتخابی تیم کشتی آزاد پیشکسوتان ایران به منظور شرکت در مسابقه‌های جهانی در آلمان، طی روزهای ۲۶ و ۲۷ خرداد ماه در سالن شهدای هفتم تیر تهران برگزار خواهد شد.
مسابقه‌های کشتی پیشکسوتان در پنج گروه سنی و در هفت وزن برگزار می‌شود.
فدراسیون کشتی اعلام کرد: در رقابتهای انتخابی تیم کشتی آزاد پیشکسوتان ایران برای اعزام به مسابقه‌های جهانی در آلمان، افرادی که در دوره‌های پیش مسابقه‌های جهانی پیشکسوتان کشتی گرفته‌اند و نیز کسانی که سابقه عضویت در تیم‌های ملی کشتی آزاد و فرنگی ایران را در سالهای پیش داشته‌اند، می‌توانند شرکت کنند.
مسابقه‌های هند‌بال جام حذفی باشگاه‌های ایران از امروز جمعه ۳۰ اردیبهشت ماه جاری آغاز می‌شود.
در این مسابقه‌ها ۲۱ تیم شهرداری کلاله گلستان، فیروزآباد فارس، پیکان سبزوار، فولاد مبارکه، رنگین‌گچ میانه، سرم‌سازی ثامن مشهد، بهمن ارومیه، ذوب‌آهن اصفهان، پاس شهرکرد، بازرگانی اهر، مقاومت اصفهان و تربیت‌بدنی فسا حضور دارند.
در نخستین هفته این مسابقه‌ها چهار دیدار به شرح زیر به صورت رفت و برگشت برگزار می‌شود که تیم‌های برنده به دور بعد صعود خواهند کرد: فیروزآباد فارس با شهرداری کلاله گلستان، که برنده این مسابقه با تیم پاس شهرکرد در دور دوم مسابقه خواهد داد.
در هفته اول این مسابقات تیم‌های پاس شهرکرد، بازرگانی اهر، مقاومت اصفهان و تربیت‌بدنی فسا با استراحت روبرو شده و به دور بعد صعود کردند.
عنوان قهرمانی سال گذشته مسابقات جام حذفی باشگاههای ایران را که با شرکت ۱۱ تیم برگزار شد، تیم ذوب‌آهن اصفهان به دست آورد.
توکیو - ایرنا:
تازه‌ترین بررسی‌ها نشان می‌دهد که میانگین هزینه‌ها در شهر توکیو ۱ / ۲ برابر نیویورک است و به این ترتیب پایتخت ژاپن گرانترین شهر جهان لقب گرفته.
سازمان برنامه‌ریزی اقتصادی ژاپن روز چهارشنبه اعلام کرد: هزینه‌ها در توکیو، در سال ۱۹۹۹ به علت افزایش ارزش ین در برابر دلار افزایش یافته است.
این سازمان افزود، میانگین هزینه‌ها در توکیو نسبت به شهرهای پاریس و برلین نیز در سال گذشته به ترتیب ۱ / ۳۵ و ۱ / ۱۲ برابر بوده است که بیانگر روند افزایشی است.
رم - ایرنا:
یک روزنامه ایتالیایی روز سه‌شنبه نوشت: در حالی که در سال ۱۹۹۸ میلادی، ۵۳ / ۹ درصد جامعه زنان این کشور به کار اشتغال داشتند، این رقم در سال ۱۹۹۹ به ۶۳ / ۴ درصد افزایش یافت.
روزنامه لارپوبلیکا با انتشار آماری در این باره نوشت: در حال حاضر به طور متوسط ۴۴ درصد زنان ایتالیایی به کار اشتغال دارند.
در حالی که متوسط این رقم در اروپا ۸۵ درصد است.
تهران - واحد مرکزی خبر:
کارخانه نوشابه‌سازی کوکاکولا باید در پنج سال آینده میلیون‌ها دلار صرف بهبودی وضعیت شغلی اقلیت‌های نژادی و زنان در ایالات متحده کند.
به گزارش تلویزیون بی بی سی، گروهی از سیاهپوستانی که در کارخانه کوکاکولا کار می‌کردند و یا هم‌اینک مشغول به کارند، از این شرکت شکایت کرده‌اند.
آن‌ها می‌گویند مقامات کوکاکولا از سیاست‌های تبعیض نژادی در نظام دستمزد و ترفیع این کارخانه بهره می‌برده‌اند.
کوکاکولا این اتهامات را رد کرده است.
مسابقه‌های بین‌المللی کونگ‌فوتوآ ایران از روز سه‌شنبه در سالن شهدای هفتم تیر تهران آغاز شد.
این مسابقه‌ها با شرکت ۵۵ ورزشکار در قالب ۷ تیم از کشورهای ایران، افغانستان، پاکستان و رومانی به مدت ۳ روز برگزار می‌شود.
شرکت‌کنندگان در این مسابقه‌ها در ۱۰ وزن و در رده‌های سنی ۱۸ تا ۳۵ سال به رقابت با یکدیگر می‌پردازند.
دبیر فدراسیون ورزش‌های رزمی درباره هدف برگزاری این مسابقه‌ها به خبرنگار خبرگزاری جمهوری اسلامی گفت: هدف از برگزاری این مسابقه‌ها تعمیم و گسترش ورزش به خصوص ورزش‌های رزمی و آشنا کردن جوانان با ورزش کونگ‌فوتوآ است.
عباس‌علی اکبری افزود: از زمانی که سیاست فدراسیون ورزشهای رزمی بر استقلال سبکهای تحت پوشش قرار گرفت مقرر شد تا از این سبک‌ها و آن دسته از سبک‌هایی که توانایی گسترش در ایران و جهان را دارند، حمایت شود.
باشگاه النصر امارات عربی متحده اعلام کرد، با وجود آسیب‌دیدگی کریم باقری بازیکن سرشناس کشورمان خواهان تجدید قرارداد وی است.
این باشگاه در بیانیه مطبوعاتی که روز چهارشنبه منتشر شد افزود: مدیریت باشگاه النصر مصرانه خواهان ادامه کار کریم باقری به عنوان ستون اصلی تیم فوتبال باشگاه النصر در رقابتهای فصل آینده است.
کریم باقری که در بازی اخیر باشگاه النصر در برابر باشگاه الاهلی امارات آسیب دیده، در حال معالجه است.
قرارداد کریم باقری به مدت چهار ماه بوده و مدت اعتبار آن از اول فوریه اواسط بهمن ماه تا پایان ماه مه اواسط خرداد ماه منظور شده است.
گفتنی است کریم باقری نیز برای تجدید قرارداد با تیم النصر اعلام آمادگی کرده و طی چند روز گذشته در این زمینه مدیران باشگاه پیروزی و النصر مذاکره کرده‌اند.
عنکبوت‌ها را برگردانید!
گروهی از دزدان به یک فروشگاه حیوانات اهلی و دست‌آموز در سیدنی دستبرد زدند و ۲۰ عنکبوت غول‌پیکر پرنده‌خوار و ۲۰ عقرب را دزدیدند.
صاحب این فروشگاه هشدار داد که زهر این عنکبوت‌ها بسیار خطرناک است و اگر کسی را نیش بزنند به سیستم عصبی مرکزی آسیب وارد می‌کند و مصدوم به حالت بی‌هوشی فرو‌می‌رود.
حتی ممکن است جان خود را از دست بدهد.
صاحب این فروشگاه اعلام کرد که این جانوران خطرناک را فقط برای سرگرمی خریداران در فروشگاه قرار داده است و از دزدها خواهش کرد که آن‌ها را پیش از آن که مشکلی ایجاد کنند به او بازگردانند.
این عنکبوت‌های خطرناک شش سانتی‌متری پاهای ۶۱ سانتی‌متری دارند و با دندان‌های یک سانتی‌متری خود که وسیله دفاعی و شکار آن‌ها است زهر خود را وارد بدن انسان می‌کنند.
کارگران چینی با پلیس درگیر شدند.
پکن - ایرنا:
بیش از یک هزار تن از کارگران کارخانه‌ای در استان لیااو‌نینگ چین که خواستار پرداخت دستمزدهای معوقه خود بودند، روز سه‌شنبه با پلیس درگیر شدند.
روزنامه ساوت چاینا مورنینگ پست چاپ هنگ‌کنگ روز چهارشنبه به نقل از مقامات این استان نوشت: درگیری زمانی آغاز شد که ۶۰۰ تن از کارگران کارخانه دولتی ترکیب فلزات شهر شن‌یانگ مرکز این استان جاده لیااو‌نینگ - شن‌یانگ - را مسدود کردند.
به گفته یکی از مقامات استان، حداقل سه تن از سازمان‌دهندگان این اعتراضات دستگیر و چند تن از آنان در درگیری با پلیس مجروح شده‌اند.
کارگران همچنین روز سه‌شنبه ساختمان حکومت محلی شهر شن‌یانگ را به محاصره در آوردند و از شهردار خواستند که مشکل آنان را حل کند.
مرگ دستجمعی خوک‌های دریایی در آب‌های ساحلی خزر
آلماتی - ایرنا:
مرگ دستجمعی خوک‌های دریایی در آب‌های ساحلی خزر در استان منگستاو قزاقستان همچنان ادامه دارد و مقامات محلی در این ناحیه وضعیت اضطراری اعلام کردند.
به گزارش پلیس دریایی قزاقستان، مرگ خوک‌های دریایی در یک جزیره در جنوب شهر آتراو در ساحل خزر، از یک ماه پیش آغاز شده اما روند مذکور در این مدت به‌شدت افزایش داشته است.
تلویزیون دولتی قزاقستان خبر گفت: در روزهای اخیر لاشه بیش از یک هزار خوک دریایی کشف، سوزانده و یا دفن شده است.
از آمار دقیق خوک‌های تلف‌شده و علت مرگ آن‌ها اطلاعی در دست نیست ولی کارشناسان آن را یک فاجعه زیست‌محیطی می‌دانند.
برخی از کارشناسان قبلاً مرگ خوک‌ها و سایر آبزیان را با فعالیت کنسرسیوم آکیاک مرتبط دانسته بودند.
این کنسرسیوم بین‌المللی در چند ماه گذشته اقدام به حفاری‌های اکتشافی در ۵۷ کیلومتری جنوب شرقی آتراو کرده است.
در عین حال برخی دانشمندان روسی، مرگ خوک‌ها را در نتیجه یک بیماری باکتریولوژی می‌دانند.
زمین‌لرزه در تایوان سه کشته بر جای گذاشت.
پکن - ایرنا:
زمین‌لرزه‌ای به قدرت ۶ / ۱ درجه در مقیاس ریشتر روز چهارشنبه در مرکز تایوان به وقوع پیوست و حداقل سه کشته بر جای گذاشت.
به گزارش خبرگزاری شین‌هوا و روزنامه ساوت چاینا مورنینگ پست چاپ هنگ‌کنگ به نقل از اداره لرزه‌نگاری تایپه، این زمین‌لرزه ساعت ۱۱ / ۵۲ دقیقه صبح چهارشنبه به وقت پکن در منطقه نانتو در مرکز تایوان به وقوع پیوست.
مقامات مسئول در تایوان می‌گویند که این زلزله دقیقاً در همان منطقه‌ای روی داده است که سپتامبر سال گذشته شاهد شدیدترین زمین‌لرزه تایوان در یکصد سال اخیر بود.
به گفته نیروهای امدادگر تایوانی و تیم‌های نجات، حداقل ۶۱ تن در این حادثه مجروح شده‌اند.
زلزله علاوه بر خرابی برخی جاده‌ها و خانه‌ها، خسارات زیادی نیز به مناطق روستایی در کوهستان‌ها وارد آورده است.
به گفته یک مقام مرکز اطلاع‌رسانی زلزله در تایوان، وقوع این گونه پس‌لرزه‌ها که مرتبط با زلزله سال گذشته است، بسیار عادی بوده و مردم نباید هراسی به خود راه دهند.
کنفدراسیون فوتبال آسیا روز چهارشنبه قرعه‌کشی رقابتهای قهرمانی و جام حذفی باشگاه‌های آسیا را انجام داد و جدول دیدارهای دور نخست تیم‌های حاضر در این رقابتها را مشخص کرد.
در رقابتهای قهرمانی باشگاههای آسیا تیم پیروزی از ایران در دور نخست باید به مصاف تیم الوکره از قطر برود و در رقابتهای جام برندگان جام باشگاه‌های آسیا، نماینده ایران با نماینده امارات عربی متحده دیدار خواهد کرد.
زمان اغاز رقابتهای دور نخست متعاقباً اعلام خواهد شد.
کشور را سامان بخشید و ثانیاً در گزینش میان این دو دیدگاه متفاوت، آیا روا نیست که راه تجربه‌شده و جواب نداده ده سال گذشته، به کناری نهاده شود و تدبیر تازه‌ای متناسب با شرایط اتخاذ گردد؟
متأسفانه شایعات جسته و گریخته‌ای که در هفته‌های اخیر پیرامون اصلاح کابینه شنیده شده حکایت از آن دارد که در دوراهی انتخاب میان این دو مسیر اقتصادی، آن که قرار است حذف شود، همان نگاه اصلاح‌طلب واقعی است که می‌گوید باید در روشهای یک دهه گذشته تجدیدنظر اساسی داشت.
اقتصاد امروز ما همچنان اسیر تئوریهای خام کسانی است که با نسخه‌های وارداتی سیاست تعدیل و کپی‌برداری از مدلهای سرمایه‌داری، اقتصاد بیمار کشور را رنجورتر از گذشته کرده‌اند و علی‌رغم نتیجه نگرفتن از داروهای بی‌ثمر خود، گمان می‌کنند که باید میزان دارو را کم و زیاد کنند نه آن که آن را از اصل، تغییر دهند.
کاش آن‌هایی که هر روز بر طبل اصلاح‌طلبی می‌کوبند، زحمت این کار کوچک را هم بر خود هموار کنند و به خلق‌الله توضیح دهند که اصلاحات ادعایی آن‌ها قرار است چگونه و چه وقت به سراغ اصلی‌ترین دغدغه مردم یعنی اوضاع اقتصادی کشور و وضع معیشت آن‌ها برود…
تشکیل فراکسیون راست روزنامه ابرار خبر داده که شنبه آینده جناح راست برای فراکسیون مجلس ششم تصمیم می‌گیرد.
این روزنامه نوشته است: نماینده مردم میاندوآب گفت: برای مشخص کردن فراکسیون جناح راست در مجلس ششم قرار است شنبه هفته آینده جلسه‌ای با حضور نیروهای جناح راست تشکیل شود.
به گزارش ولی‌زاده خبرنگار ابرار، محبی‌نیا که در جمع خبرنگاران مجلس سخن می‌گفت افزود: فعلاً ۱۳۰ تا ۱۴۰ نفر از نمایندگان به این جلسه دعوت شده‌اند و از دوم‌خردادی‌ها نیز تعدادی جزو مدعوین هستند.
وی گفت: احتمالاً فراکسیون جناح راست در مجلس ششم به صورت شورایی رهبری می‌شود که این کار به دلیل آن است که هم فرد شاخصی برای این امر وجود ندارد و هم ائتلاف گروه‌های جناح راست را در پی خواهد داشت.
محبی‌نیا اضافه کرد: اگر تمامی نیروهای جناح راست، چکاد آزاداندیشان و کارگزاران که تعداد آن‌ها به ۱۳۰ تا ۱۴۰ نفر خواهد رسید بخواهند از آقای هاشمی حمایت کنند، وی رئیس مجلس می‌شود.
روزنامه جام جم هم از قول خبرنگار پارلمانی خود نوشت: دیروز بحث‌های مختلفی در خصوص این که چه کسی ریاست فراکسیون اقلیت در مجلس ششم را بر عهده خواهد گرفت، مطرح بود.
شنیده‌های ما حاکی است که فراکسیون جناح راست قرار است روز شنبه تشکیل جلسه دهد و در خصوص مجلس ششم به بحث و تبادل نظر بپردازد.
یک مقام آگاه به خبرنگار ما گفت: در خصوص ریاست این فراکسیون افراد مختلفی همچون احمد ناطق نوری، میرمحمدی و جهانبخش محبی‌نیا مطرح بودند ولی گویا در نهایت قرار شد که از بین محبی‌نیا و میرمحمدی یک نفر انتخاب شوند.
یک دانشمند ایرانی ورزش که مقیم آمریکا است، روز چهارشنبه با دبیرکل کمیته ملی المپیک ایران ملاقات کرد.
در این ملاقات که در محل کمیته ملی المپیک صورت گرفت، امیر حسینی دبیرکل این کمیته، از این بابت که دکتر ایرج احرابی‌فر به عنوان بهترین دانشمند سال ورزش آمریکا انتخاب شد، این موفقیت را به وی تبریک گفت و افزود: حضور برجسته ایرانیان در خارج از کشور موجب افتخار همه ایرانی‌ها است.
امیر حسینی از دکتر احرابی‌فر خواست، آخرین پژوهش‌های علمی خود را در اختیار مربیان ایرانی بگذارد که قرار شد روز سه‌شنبه هفته آینده، دکتر احرابی‌فر طی نشستی در انستیتو کمیته ملی المپیک، مربیان ایرانی را در جریان آخرین دستاوردهای علمی ورزشی بویژه در ورزش والیبال قرار دهد.
در این ملاقات، احرابی‌فر ضمن ستایش از قهرمانی تیم والیبال جوانان ایران در آسیا گفت: هر موفقیتی که از سوی ایرانیان به دست آید، باعث خوشحالی و سربلندی همه ایرانی‌ها خواهد بود.
وی گفت: مربیان موفق دنیا با تحقیقات و پیشرفت‌های روز ورزش آشنایی دارند و مربیان ایران هم باید نسبت به فراگیری علوم کوشا باشند.
امیر حسینی نیز گفت: علمی کردن ورزش در دستور کار سازمان تربیت‌بدنی قرار دارد و در حال حاضر ۴۰ هزار مربی ایرانی تحت پوشش آموزش هماهنگ قرار دارند.
مرحله پایانی پانزدهمین دوره مسابقه‌های بسکتبال قهرمانی باشگاه‌های آسیا سه‌شنبه شب در سالن غزیر بیروت برگزار شد و در آن تیم‌های القادسیه کویت، الاتحاد عربستان و الریان قطر بر حریفان خود پیروز شدند.
در نخستین دیدار تیم القادسیه کویت مقابل تیم الوحده سوریه به برتری ۱۹ بر ۳۷ دست یافت و به همراه تیم الحکمه لبنان به مرحله نیمه‌پایانی این رقابت‌ها گام گذاشت.
سپس و از گروه دوم تیم الاتحاد عربستان در دیدار مقابل تیم پریاسی اندونزی با نتیجه ۴۰۱ بر ۷۵ پیروز شد و گام به مرحله نیمه‌پایانی گذاشت و در دیگر دیدار این گروه تیم منامه بحرین با حساب ۸ بر ۷ بر تیم الریان قطر چیره شد.
تیم ذوب‌آهن اصفهان نمایندهٔ ایران در این مسابقه‌ها آخرین بازی خود را مقابل تیم الوحده سوریه انجام خواهد داد.
تیم ذوب‌آهن پیش از این مقابل تیم‌های القادسیه کویت و الحکمه لبنان شکست را پذیرا شده بود.
به باغات سر به فلک کشیده که خود خیام در هرات پیش‌بینی کرده بود و نظامی عروضی به چشم دیده بود، اشاره کرده است.
گوری در فضای باز و آزاد که از لطف باد از شکوفه‌های بهاری گل‌افشان و در زیر گل پنهان شده است.
زحمات و نیت و یاد آن‌ها گرامی باد.
البته ذهن ما ایرانیان عادت ندارد که بزرگی و احترام را در سادگی نمایش دهد.
و بنابراین از طراح آرامگاه یک بزرگ انتظار می‌رود که حتماً بنایی بر روی آن در نظر بگیرد.
ولی اگر به نشان دادن رابطه سادگی و عظمت عادت داشتیم شاید ترجیح می‌دادیم آرامگاهی کاملاً ساده و باز از خیام را ببینیم که رهایی کامل روح و یاد او را در میانه باغ و آغوش گلها با خاطره‌ای از دل تاریخ به یادمان بیاورد.
خاطره‌ای که ما را از ورای نهصد سال به مجلس خیام و اسفزاری در کوی برده‌فروشان بلخ دعوت می‌کند و دستمان را می‌گیرد و به همراه نظامی عروضی سمرقندی به مزار خیام می‌آورد.
در این صورت اگر هم می‌خواستیم بنایی ویژه خیام در فضای آرامگاه داشته باشیم در گوشه دیگر باغ و به مناسبتی مربوط به خیام و اندیشه او می‌ساختیم.
البته این یک سلیقه شخصی است که از روی احساس در اینجا بر زبان آوردم.
خود سیمپسن در یادداشت‌های خود این طور می‌نویسد: روبروی مقبره امامزاده محروق باغ وسیعی است مشتمل بر درختان کهن و یکی دو درخت بسیار تناور عظیم‌الجثه و در کنار ایوان رواق که مشرف بر باغ است مقابل قبر عمر خیام چند بوته گل سرخ یافتم، موسم گل به کلی گذشته بود ولی چند عدد حقه گل سرخ بر شاخه‌ها باقی مانده بود.
من چند دانه از آن‌ها با چند عدد برگ درخت گل چیده و اینک لفاً ارسال خدمت داشتم و امیدوارم بتوانید این تخمها را در انگلستان کاشته و بعمل آورید، و گمان می‌کنم آنچه فرستادم برای هواخواهان عمر خیام بهترین تحفه خواهد بود و احتمال قوی می‌رود که این گل از جنس همان گلی باشد که عمر خیام بسیار دوست داشته و در اوقات تفکر و نظم اشعار به تماشای آن‌ها می‌پرداخته است.
۴ - می‌گویند هنوز آن بوته‌های گل سرخ در باغ کیو وجود دارد و اگر چنین باشد چه خوب است قلم‌هایی از آن‌ها را برداریم و به باغ مزار خیام باز گردانیم و بکاریم.
در سال ۱۸۹۲ در لندن انجمنی تأسیس شد به نام کلوپ عمر خیام و موسسین آن از فضلا و ادبا و بعضی ارباب جراید بودند.
در سال ۱۸۹۳ انجمن مذکور با رسوم و تشریفات شایان دو عدد بوته گل سرخ بر سر قبر فیتزجرالد، مترجم رباعیات خیام نشانیدند.
لوح‌هایی در آنجا نصب کردند که بر روی آن نوشته بود: این بوته گل سرخ که در باغ کیو پرورده شده و تخم آن را ویلیام سیمپسن از سر مقبره عمر خیام در نیشابور آورده است به دست چند تن از هواخواهان ادوارد فیتزجرالد از جانب انجمن عمر خیام غرس شد، در ۷ اکتبر ۱۸۹۳.
۵ - در عکسی از آرامگاه خیام که در کتاب "از قسطنطنیه تا زادگاه عمر خیام" نوشته جکسون، استاد فارسی دانشگاه کلمبیا، چاپ شده است قبر او را در سایه طاق‌نمایی می‌بینیم که به فضای باز گشوده است.
احتمالاً این عکس که در ۱۱۹۱ برداشته شده است آرامگاه خیام را در همان حالتی نشان می‌دهد که آقای سیمپسن آن را دیده و گلهایش را چیده و به لندن فرستاده است.
جکسون در ۱۱۹۱ از نیویورک به استانبول آمد و از آنجا تا نیشابور.
حاصل این سفر کتاب یادشده در بالاست.
غفلت ما از آثار علمی خیام با یک غفلت کلی از گذشته علمیمان همزمان و همراه بود.
هرچند چراغ علوم، به معنی علوم ریاضی، هیچ‌گاه در ایران خاموش نشد، و حتی تا اواخر دوران قاجار بودند کسانی که در شهرهایی چون تهران و اصفهان همچنان به تحقیق و تدریس متون علمی ادامه می‌دادند، اما کار آن‌ها اولاً عمومیت نداشت و ثانیاً در سطح کارهای علمیی که در ایران در دوران اوج تمدن اسلامی انجام می‌شد، نبود.
این بازمانده علم ایران دوران اسلامی هم با ورود علم جدید تقریباً متروک شد و جز استادان معدودی که همچنان در حوزه‌های علمیه تدریس این علوم به صورت سنتی رواج دارد، آن را ادامه می‌دادند.
متأسفانه این نظریه که نادرستی آن دست‌کم در مورد تمدن اسلامی معلوم شده است، هنوز هم در کشور ما و در سایر کشورهای اسلامی تکرار می‌شود.
این سکه روی دیگری هم دارد: در برابر معتقدان به این نظریه که علم یکسره دستاورد غرب است، کسانی هم هستند که بر اساس اطلاعات غیرمستقیمی که از اینجا و آنجا در مورد تاریخ علم در اسلام و ایران کسب می‌کنند گمان می‌برند که غربیان همه علم خود را از ما گرفته‌اند و باید به جای علم غربی ما اکنون به آثار دانشمندان خودمان رو بیاوریم.
هم این افراط و هم آن تفریط نارواست و هر دو باعث می‌شود که سهم و جای خودمان را در تاریخ علم درست نشناسیم.
در اینجا باید از دو شخصیت بزرگ علمی معاصر یاد کرد که در شناساندن مقام ریاضی خیام کوشیده‌اند.
مرحوم دکتر غلامحسین مصاحب، رساله جبر خیام را بر اساس متن ووپکه به فارسی ترجمه و در سال ۱۳۳۶ چاپ کرد.
این ترجمه که با مقدمه‌ای درباره تاریخ ریاضیات در اسلام و ایران تا زمان خیام همراه است، یکی از بهترین متونی است که تا کنون در ایران درباره تاریخ ریاضیات اسلامی منتشر شده است.
استاد جلال‌الدین همایی نیز کتاب شرح‌ما‌اشکل را که تا زمان او به صورتهای نامنقح به چاپ رسیده بود، تصحیح و به فارسی ترجمه و جزء کتاب خیامی‌نامه خود منتشر کرد ۶.
سعی مرحوم مصاحب در توضیح نکات ریاضی کتاب جبر به همان اندازه ارزشمند است که کوشش مرحوم همایی در تبیین مطالب فلسفیی که جای‌جای در کتاب شرح‌ما‌اشکل آمده است و آن مرحوم با تسلطی که بر فلسفه اسلامی داشت به‌خوبی توانسته است مبهمات فکر خیام را در این زمینه روشن کند.
اگر شناخت درست علم گذشته برای ما به لحاظ هویت فرهنگی ما اهمیت دارد، شناساندن میراث علمی اسلام و ایران در خارج از کشور کمتر از آن حائز اهمیت نیست.
در تبلیغاتی که به خصوص پس از انقلاب اسلامی در بسیاری از رسانه‌های غربی می‌شود، دانسته یا ندانسته تاریخ تمدن و علوم گذشته جوامع اسلامی و به ویژه ایران تحریف می‌شود.
از این نظر و در فضای فعلی ایران و جهان، طرح و تحلیل میراث علمی خیام در سال گذشته از تریبون یونسکو، عرضه ترجمه همراه با تفسیر کارهای ریاضی او، و تحقیق برای نشان دادن جای واقعی او در تاریخ علم ریاضی بسیار مهم بود.
در واقع سخن گفتن از تمدن و فرهنگی است که او را در دامان خود پرورده است.
